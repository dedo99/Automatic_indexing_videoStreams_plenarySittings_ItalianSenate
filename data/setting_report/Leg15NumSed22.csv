name_speaker,datetime,topic,text
PRESIDENTE,20/07/2006,Presidenza del vice presidente CAPRILI,La seduta è aperta
PRESIDENTE,20/07/2006,Presidenza del vice presidente CAPRILI,Si dia lettura del processo verbale.
PRESIDENTE,20/07/2006,Presidenza del vice presidente CAPRILI,"Non essendovi osservazioni, il processo verbale è approvato."
PRESIDENTE,20/07/2006,Comunicazioni della Presidenza,"L'elenco dei senatori in congedo e assenti per incarico ricevuto dal Senato, nonché ulteriori comunicazioni all'Assemblea saranno pubblicati nell'allegato B al Resoconto della seduta odierna."
PRESIDENTE,20/07/2006,"Svolgimento di interpellanze e di interrogazioni(ore 10,10)",L'ordine del giorno reca lo svolgimento di interpellanze e di interrogazioni.
PRESIDENTE,20/07/2006,"Svolgimento di interpellanze e di interrogazioni(ore 10,10)","In base all'ordine del giorno, dovevamo iniziare dall'interrogazione 3-00072; l'avvocato Annunziata, sottosegretario di Stato per i trasporti, ha però fatto presente che ha impegni nell'altro ramo del Parlamento e quindi abbiamo deciso, in accordo con i colleghi, di anticipare l'interrogazione presentata dal senatore Butti."
PRESIDENTE,20/07/2006,"Svolgimento di interpellanze e di interrogazioni(ore 10,10)",Passiamo pertanto all'interrogazione 3-00022 sull'autostrada del Gottardo.
PRESIDENTE,20/07/2006,"Svolgimento di interpellanze e di interrogazioni(ore 10,10)",Il rappresentante del Governo ha facoltà di rispondere a tale interrogazione.
ANNUNZIATA,20/07/2006,"Svolgimento di interpellanze e di interrogazioni(ore 10,10)","Signor Presidente, ringrazio i colleghi, che mi consentono di arrivare in tempo per l'esame del DPEF che si sta svolgendo in Commissione trasporti alla Camera dei deputati."
ANNUNZIATA,20/07/2006,"Svolgimento di interpellanze e di interrogazioni(ore 10,10)","Rispondo dunque all'interrogazione presentata dal senatore Butti. Il giorno 31 maggio 2006 una grave frana ha interessato una tratta dell'autostrada del Gottardo, determinando la chiusura al traffico dell'autostrada stessa per un periodo non ancora definito."
ANNUNZIATA,20/07/2006,"Svolgimento di interpellanze e di interrogazioni(ore 10,10)","Il Ministro dei trasporti, individuando da subito le difficoltà che sarebbero ricadute sull'autotrasporto italiano, è intervenuto in maniera puntuale con una nota inviata all'Ufficio federale elvetico delle strade il 7 giugno scorso. In tale nota viene evidenziato innanzitutto come la convocazione del gruppo permanente di lavoro ristretto italo-svizzero, costituito nell'ambito del IV gruppo di lavoro italo-svizzero, che ha come competenza lo scambio delle informazioni e l'individuazione delle procedure volte ad evitare stati di crisi nella circolazione, debba avvenire con assoluta tempestività e come il coordinatore italiano, in considerazione del fatto che gli incidenti avvengono quasi sempre in territorio elvetico, debba essere informato prontamente con tutti gli elementi e dati utili a consentirgli di valutare la necessità della convocazione stessa."
ANNUNZIATA,20/07/2006,"Svolgimento di interpellanze e di interrogazioni(ore 10,10)","Il gruppo tecnico in questione si è comunque riunito il 9 giugno scorso; nella stessa nota da parte italiana, al fine di ridurre le difficoltà di attraversamento della Svizzera, favorendo l'utilizzo di itinerari alternativi all'autostrada del San Gottardo, sono state chieste alla controparte svizzera le seguenti misure di natura temporanea: riduzione delle misure che limitano la circolazione dei mezzi pesanti sugli itinerari alternativi alla direttrice del San Gottardo; sospensione, per il periodo di chiusura del tunnel, dell'esazione della tassa sui veicoli pesanti per l'uso delle infrastrutture sugli altri itinerari utilizzati dai vettori del trasporto merci; sospensione in via eccezionale del divieto di circolazione notturna sul territorio svizzero."
ANNUNZIATA,20/07/2006,"Svolgimento di interpellanze e di interrogazioni(ore 10,10)","Nel contempo, da parte italiana, poiché era programmata una riunione del comitato misto Unione Europea-Svizzera per la gestione dell'accordo in materia di trasporti terrestri, è stato chiesto che la Presidenza comunitaria inserisse all'ordine del giorno una voce per avere i necessari chiarimenti sulla chiusura dell'autostrada del San Gottardo. La riunione si è svolta a Berna il 22 giugno scorso, con la presenza anche del rappresentante italiano; la parte elvetica ha fornito informazioni in merito alla serietà dei rischi ed agli interventi prospettati per cercare di eliminarli e ha sottolineato che, ove gli sforzi non diano risultati positivi immediati, sarà necessario prevedere misure alternative, fermo restando la chiusura dell'asse autostradale."
II,20/07/2006,"Svolgimento di interpellanze e di interrogazioni(ore 10,10)","Appare, comunque, difficile che le autorità elvetiche possano decidere la sospensione dei pagamenti della tassa per l'uso delle infrastrutture che dovrebbe, in ogni caso, essere disposta a favore di tutti i vettori, non essendo ipotizzabile un provvedimento destinato ai soli vettori italiani."
II,20/07/2006,"Svolgimento di interpellanze e di interrogazioni(ore 10,10)","Nella consapevolezza della delicatezza del problema del divieto del transito notturno, si ritiene importante come la richiesta alla parte svizzera di sospensione del citato divieto sia stata ribadita nell'ambito di un comitato a Presidenza comunitaria."
II,20/07/2006,"Svolgimento di interpellanze e di interrogazioni(ore 10,10)","Per quanto riguarda l'opportunità, evidenziata nell'interrogazione, di attivare un corridoio diplomatico permanente con la Svizzera per la gestione delle emergenze, si fa presente che, a livello tecnico, è da tempo operante il citato IV gruppo di lavoro italo-svizzero, che ha dato vita, tra l'altro, al gruppo ristretto incaricato di fronteggiare gli stati di crisi della circolazione, composto dai rappresentanti locali dei vari organismi pubblici italiani e svizzeri."
II,20/07/2006,"Svolgimento di interpellanze e di interrogazioni(ore 10,10)","Va, comunque, sottolineato che l'autostrada del San Gottardo, pur facendo parte di un importante itinerario internazionale per il traffico di merci, si trova interamente in territorio elvetico e le competenze circa la sicurezza della circolazione sono, chiaramente, delle autorità elvetiche."
II,20/07/2006,"Svolgimento di interpellanze e di interrogazioni(ore 10,10)","Inoltre, come già evidente da quanto sopra esposto, è opportuno precisare che i rapporti tra Italia e Svizzera non sono regolamentati da un accordo bilaterale, ma si svolgono nell'ambito e nel rispetto dei contenuti dell'accordo Unione Europea-Svizzera, sì da impedire, per le questioni di più ampia portata che ricadono sotto l'egida dell'Accordo Unione Europea-Svizzera, agli Stati firmatari di regolare in maniera bilaterale le eventuali problematiche che emergono nel campo dell'autotrasporto."
II,20/07/2006,"Svolgimento di interpellanze e di interrogazioni(ore 10,10)","Qualunque misura e decisione, quindi, deve tener conto degli interessi di tutti gli Stati coinvolti nell'Accordo Unione Europea-Svizzera, sia in relazione agli aspetti dell'interesse alla circolazione sul territorio svizzero sia in relazione al principio generale di libera circolazione delle merci, il tutto nel rispetto della sicurezza della circolazione stessa."
II,20/07/2006,"Svolgimento di interpellanze e di interrogazioni(ore 10,10)","Ovviamente, il Ministero dei trasporti continuerà a seguire, con la massima attenzione, gli sviluppi della vicenda, monitorando l'evoluzione delle sopra accennate criticità ed intervenendo, laddove necessario, al fine di minimizzare o eliminare le conseguenze negative a carico dell'autotrasporto italiano che derivano dalla chiusura dell'asse del San Gottardo."
BUTTI,20/07/2006,"Svolgimento di interpellanze e di interrogazioni(ore 10,10)",Domando di parlare.
PRESIDENTE,20/07/2006,"Svolgimento di interpellanze e di interrogazioni(ore 10,10)",Ne ha facoltà.
BUTTI,20/07/2006,"Svolgimento di interpellanze e di interrogazioni(ore 10,10)","Signor Sottosegretario, la ringrazio per la puntuale, anche se a tratti per nulla soddisfacente, risposta che ha voluto fornire alla mia interrogazione."
BUTTI,20/07/2006,"Svolgimento di interpellanze e di interrogazioni(ore 10,10)","Signor Presidente, prima di entrare nel merito, le rivolgo una preghiera. L'interrogazione è datata 13 giugno; oggi è il 20 luglio. Ci sono interrogazioni che hanno il requisito dell'urgenza e che necessitano, da parte del Governo, di una risposta altrettanto urgente. Capita spesso, come ad esempio in questo caso, che il Governo sia già pronto da tempo con la risposta scritta, ma che l'andamento schizofrenico dei lavori dell'Aula faccia slittare le sedute dedicate alla discussione degli atti di sindacato ispettivo, facendo venir meno anche l'urgenza dell'interrogazione. Viene quindi vanificato lo sforzo dell'interrogante e del Governo."
BUTTI,20/07/2006,"Svolgimento di interpellanze e di interrogazioni(ore 10,10)","La preghiera è di agevolare il più possibile la trasformazione di un'interrogazione a risposta orale in una a risposta scritta nel momento in cui il Governo sia già pronto e quando, ripeto, solo l'andamento schizofrenico - e certamente biasimevole - dei lavori dell'Aula possa essere da ostacolo allo svolgimento dell'interrogazione."
BUTTI,20/07/2006,"Svolgimento di interpellanze e di interrogazioni(ore 10,10)","Come dicevo, onorevole rappresentante del Governo, l'interrogazione è stata presentata il 13 giugno e se avessimo avuto la possibilità di discuterla tempestivamente avremmo potuto sapere per tempo dell'intervento del Ministro datato 7 giugno. Si tratta di un intervento fatto per iscritto presso le competenti autorità svizzere, nei confronti delle quali, veniamo a sapere, sono state avanzate tre richieste che, mi pare di capire, sono rimaste senza risposta."
BUTTI,20/07/2006,"Svolgimento di interpellanze e di interrogazioni(ore 10,10)","Non sarà realizzata la sospensione della tassa per il transito dei mezzi pesanti: questo è certamente un aspetto negativo nella risposta del Sottosegretario. Comunque, vi saranno problemi anche riguardo al transito notturno. Voglio ricordare che il gruppo tecnico di lavoro italo-svizzero che certamente - ci sarebbe mancato altro - si è convocato abbastanza rapidamente il 9 giugno non ha di fatto risolto il problema degli autotrasportatori."
BUTTI,20/07/2006,"Svolgimento di interpellanze e di interrogazioni(ore 10,10)","Intendo anche far notare che non è stata data un'informazione immediata e corretta da parte delle autorità svizzere alle competenti autorità italiane, tanto che i  che ci sono sull'autostrada A9 riportavano informazioni decisamente insufficienti, a volte scorrette ed errate: parlavano addirittura di una chiusura della dogana."
BUTTI,20/07/2006,"Svolgimento di interpellanze e di interrogazioni(ore 10,10)","Onorevole Sottosegretario, sarà anche operante questo gruppo tecnico, ma se i risultati sono questi è del tutto evidente che tali rapporti - lei afferma che non si tratta di patti bilaterali tra Italia e Svizzera, ma lo saranno tra l'Unione Europea e la Confederazione elvetica - vanno rivisti, anche se apprezzo lo sforzo e l'impegno del Governo, soprattutto quando ha auspicato un controllo e un monitoraggio di questi rapporti per il futuro."
BUTTI,20/07/2006,"Svolgimento di interpellanze e di interrogazioni(ore 10,10)","Quando si parla di corridoio diplomatico permanente non lo si fa esclusivamente per i problemi legati al trasporto, ma anche per quelli connessi alle diverse migliaia di lavoratori frontalieri, perché vi è una diversa disciplina del fenomeno migratorio; se ne parla quindi, ovviamente, per il trasporto delle merci e per la circolazione delle persone."
BUTTI,20/07/2006,"Svolgimento di interpellanze e di interrogazioni(ore 10,10)","Ho voluto concludere la mia interrogazione affermando che questi rapporti con la Confederazione elvetica vedono generalmente l'Italia recedere di fronte alla sistematica ""convinzione svizzera"": ho usato un eufemismo per affermare che le autorità elvetiche agiscono spesso unilateralmente,  gestendo le emergenze, come nel caso di specie, con una certa disinvoltura."
PRESIDENTE,20/07/2006,"Svolgimento di interpellanze e di interrogazioni(ore 10,10)","Posso risponderle, senatore Butti, che lei ha posto un'esigenza giusta, quella che ci sia una tempestività e una rispondenza tra interrogazioni e tempi di risposta. Va da sé che un altro ragionamento va fatto in merito all'andamento schizofrenico dei nostri lavori. Mi sembra - ma in questo caso si entra nel campo delle opinioni - che il Senato stia facendo fronte agli impegni che ci siamo assunti."
PRESIDENTE,20/07/2006,"Svolgimento di interpellanze e di interrogazioni(ore 10,10)",Segue ora l'interrogazione 3-00072 sulla vendita di un complesso immobiliare di proprietà di una società pubblica.
PRESIDENTE,20/07/2006,"Svolgimento di interpellanze e di interrogazioni(ore 10,10)",Il rappresentante del Governo ha facoltà di rispondere a tale interrogazione.
TONONI,20/07/2006,"Svolgimento di interpellanze e di interrogazioni(ore 10,10)","Con riferimento al complesso immobiliare di Lucca oggetto dell'interrogazione, provvederò ad illustrare sia la procedura che ha condotto alla vendita dell'immobile stesso a Fintecna da parte dell'Agenzia del demanio sia la procedura avviata da Fintecna per la dismissione dell'immobile."
TONONI,20/07/2006,"Svolgimento di interpellanze e di interrogazioni(ore 10,10)","Il presupposto normativo della cessione a Fintecna va riscontrato nel decreto-legge del 30 settembre 2003, n. 269, convertito con modificazioni nella legge 24 novembre 2003, n. 326, che ha disposto l'alienazione di immobili dichiarati non più strumentali ai fini delle attività istituzionali dell'amministrazione autonoma dei Monopoli di Stato. In particolare, l'articolo 29, comma 1, del citato decreto-legge prevede che l'Agenzia del demanio possa vendere a trattativa privata, anche in blocco, immobili per i quali non sia stato accertato l'interesse in materia di tutela del patrimonio culturale."
TONONI,20/07/2006,"Svolgimento di interpellanze e di interrogazioni(ore 10,10)","Tale riserva, però, non interessa il cespite in questione a Lucca, poiché l'amministrazione dei Monopoli di Stato aveva già interessato la competente Sovrintendenza dei beni culturali che, con note del 20 dicembre 1996 e del 9 aprile 1997, pur dichiarando il vincolo architettonico insistente sul bene, ne ha consentito l'alienabilità."
TONONI,20/07/2006,"Svolgimento di interpellanze e di interrogazioni(ore 10,10)","L'Agenzia del demanio, sulla base del decreto del direttore generale del Dipartimento del tesoro del 10 dicembre 2003, ha ceduto in blocco il citato complesso insieme con altri cespiti a Fintecna in data 23 dicembre 2003, al prezzo pattuito di 322 milioni di euro complessivi."
TONONI,20/07/2006,"Svolgimento di interpellanze e di interrogazioni(ore 10,10)","Come sapete, la società Fintecna, nell'ambito delle proprie attività riguardanti la dismissione del patrimonio immobiliare, ha riqualificato, valorizzato e commercializzato immobili derivanti sia dalla cessazione delle attività di società e di stabilimenti industriali facenti parte del gruppo, sia da acquisti effettuati dal demanio dello Stato."
TONONI,20/07/2006,"Svolgimento di interpellanze e di interrogazioni(ore 10,10)","In tale contesto, Fintecna ha acquisito una competenza volta alla individuazione di modalità di collocazione sul mercato a seconda delle caratteristiche dei cespiti, distinguendo gli immobili che presentano situazioni urbanistiche potenzialmente interessanti dagli immobili che, sulla base di approfondimenti e di   effettuate, non offrono apprezzabili possibilità di ulteriore incremento di valore."
TONONI,20/07/2006,"Svolgimento di interpellanze e di interrogazioni(ore 10,10)","Intale ottica, gli obbiettivi della società trovano attuazione attraverso la cessione diretta dei cespiti sul mercato o la costituzione di  paritetiche, alle quali vengono ceduti i cespiti suscettibili di ulteriori incrementi di valore per effetto di percorsi di trasformazione urbanistica, di realizzazione dell'intervento edilizio e di commercializzazione."
TONONI,20/07/2006,"Svolgimento di interpellanze e di interrogazioni(ore 10,10)",Al fine di garantire la massima trasparenza per entrambe le modalità di collocazione sul mercato vengono adottate procedure competitive ad evidenza pubblica.
TONONI,20/07/2006,"Svolgimento di interpellanze e di interrogazioni(ore 10,10)","Per quanto riguarda, in particolare, il complesso immobiliare di Lucca, la società Fintecna ha comunicato che lo stesso fa parte di un insieme di 50 cespiti offerti in vendita sul mercato, come già avvenuto per altri complessi immobiliari, nel 2003, nel 2004 e nel 2005, mediante un avviso pubblicato sui tre maggiori quotidiani nazionali: ""Il Sole 24 ORE"", ""Corriere della Sera"" e ""la Repubblica""."
TONONI,20/07/2006,"Svolgimento di interpellanze e di interrogazioni(ore 10,10)","Nell'invito a offrire, pubblicato l'11 luglio scorso, è precisato che gli interessati dovranno far pervenire agli uffici di Fintecna una manifestazione di interesse. A seguito della manifestazione di interesse, Fintecna invierà a tutti gli interessati la documentazione informativa (descrizione dell'immobile, rappresentazione della situazione urbanistica, catastale e dei vincoli) ed organizzerà dei sopralluoghi per consentire una migliore conoscenza dei cespiti. Al termine di tali attività, agli interessati verrà inviata una lettera di procedura nella quale saranno precisate le modalità per la presentazione dell'offerta vincolante."
TONONI,20/07/2006,"Svolgimento di interpellanze e di interrogazioni(ore 10,10)","La scelta di non indicare un prezzo ""a base d'asta"" risponde all'esigenza di garantire la maggiore partecipazione e concorsualità del mercato alla procedura di vendita, in assenza di elementi conoscitivi di dettaglio relativi alle caratteristiche degli immobili che potranno essere acquisite nelle successivi fasi della procedura, così da garantire la parità di trattamento a tutti gli offerenti."
TONONI,20/07/2006,"Svolgimento di interpellanze e di interrogazioni(ore 10,10)","La trasparenza e la pubblicità assicurate dalla procedura è confermata dal fatto che contestualmente agli inviti ad offrire è stato attivato un apposito sito Internet, aperto alla consultazione del pubblico, nel quale sono immediatamente reperibili i dati degli immobili riportati nelle  degli stessi."
TONONI,20/07/2006,"Svolgimento di interpellanze e di interrogazioni(ore 10,10)",La presentazione delle offerte vincolanti è prevista presso uno studio notarile di Roma. La valutazione delle offerte verrà effettuata dal consiglio di Fintecna in piena autonomia e con l'obiettivo della massimizzazione del valore economico.
TONONI,20/07/2006,"Svolgimento di interpellanze e di interrogazioni(ore 10,10)","Le clausole contenute nel bando relative alla facoltà di Fintecna di non aggiudicare rispondono all'esigenza di tutelare il venditore ove dovessero pervenire offerte non ritenute convenienti, ovvero intervengano situazioni ostative al momento non conosciute che impediscano una migliore collocazione sul mercato o la  dismissione stessa del bene. Tali clausole cautelative rispondono alla prassi adottata nelle procedure di dismissione dei maggiori gruppi italiani, pubblici e privati."
TONONI,20/07/2006,"Svolgimento di interpellanze e di interrogazioni(ore 10,10)","Aggiungo, infine, che il cespite in questione incorpora identificativi catastalmente differenti in relazione alle diverse destinazioni d'uso a suo tempo previste per le unità in esso comprese. Infatti, la descrizione utilizzata da Fintecna fa riferimento ad un edificio polifunzionale in quanto ospitante un cinema, un ex circolo dopolavoro ed alcuna unità ad uso residenziale. A prescindere dal cinema, il resto dell'immobile è da tempo in disuso."
TECCE,20/07/2006,"Svolgimento di interpellanze e di interrogazioni(ore 10,10)",Domando di parlare.
PRESIDENTE,20/07/2006,"Svolgimento di interpellanze e di interrogazioni(ore 10,10)",Ne ha facoltà.
TECCE,20/07/2006,"Svolgimento di interpellanze e di interrogazioni(ore 10,10)","Signor Presidente, mi dichiaro parzialmente soddisfatto della risposta fornita dal Sottosegretario alla mia interrogazione. Desidero però porre alcune questioni."
TECCE,20/07/2006,"Svolgimento di interpellanze e di interrogazioni(ore 10,10)","Inprimo luogo, pur avendo apprezzato molto la chiarezza con la quale il Sottosegretario ha esplicato i vari passaggi della procedura, riferendosi sostanzialmente a varie norme (prevalentemente alle due finanziarie 2004 e 2003) vorremmo che il Governo preparasse una ricognizione complessiva degli esiti dell'attività di Fintecna (ovviamente sull'aspetto specifico della vendita del patrimonio immobiliare demaniale) proprio in osservanza delle finanziarie citate. In particolare, la ricognizione deve fare il punto su quanto si è incassato sulle concessioni, sugli immobili e soprattutto sulla destinazione d'uso."
TECCE,20/07/2006,"Svolgimento di interpellanze e di interrogazioni(ore 10,10)","Badate, il problema che poniamo è il seguente: per fare cassa - questa fu l'impostazione dei Governi - si è venduto un patrimonio pubblico a una società interamente controllata dal pubblico senza aver preventivamente stabilito - non è, ovviamente, una critica alla risposta, ma alla normativa da cui essa discende - criteri precisi su cui operare anche rispetto al tema della trattativa privata, sia da Agenzia a Fintecna, sia quando Fintecna predispone l'avviso a offrire."
TECCE,20/07/2006,"Svolgimento di interpellanze e di interrogazioni(ore 10,10)","Vorremmo fossero verificate tre cose: la reale situazione degli incassi, visto che si tratta di soldi pubblici che si spostano, l'uso residenziale pubblico realizzato e l'interesse dei Comuni definito; quali attività private di valore o economico-produttivo o di servizi sono state inserite; l'elenco dei beni inalienabili appartenenti al demanio culturale ai sensi dell'articolo 53 del decreto legislativo n. 42 del 2003."
TECCE,20/07/2006,"Svolgimento di interpellanze e di interrogazioni(ore 10,10)","Anche nel caso di specie, quel che a mio avviso è discutibile - ho appreso della preventiva consultazione delle sovrintendenze - è che, senza una previa destinazione d'uso da parte dei Comuni e senza che, appunto, siano state definite forme di partecipazione sulla destinazione di un bene che, tra l'altro, è il centro di una città, sia il mercato - questo è il tema - a decidere sull'utilizzo di rilevanti pezzi del patrimonio edilizio e del territorio di città."
TECCE,20/07/2006,"Svolgimento di interpellanze e di interrogazioni(ore 10,10)","Questo fa cassa, ma il principio dell'invito a offrire a mio avviso dà troppa discrezionalità all'offerta dei privati e non è chiaro quale sia l'organo interno a Fintecna che, se autorizzato dal Governo, dovrà poi valutare il criterio in base al quale si possa eventualmente addirittura recedere in ogni momento dalla trattativa avanzata, in qualunque ordine e grado."
TECCE,20/07/2006,"Svolgimento di interpellanze e di interrogazioni(ore 10,10)","Quello che poniamo, signor Sottosegretario, non è un problema formale di trasparenza, che è ben definita: è un problema sostanziale, di come preventivamente si definiscono gli interessi pubblici. Perciò ho trovato interessante la relazione della Corte dei conti sul rendiconto Fintecna del 2005 che dichiara che non è possibile dare un giudizio complessivo sulla convenienza economica dello Stato a questa operazione."
TECCE,20/07/2006,"Svolgimento di interpellanze e di interrogazioni(ore 10,10)","Perciò, dopo l'attenta ricognizione che chiediamo, proponiamo di rivedere l'intera materia della vendita del patrimonio pubblico per fare solo cassa, soprattutto per le vendite a trattativa privata sia dal demanio a Fintecna sia da Fintecna ai privati, ponendo due priorità: programmazione urbanistica e destinazione d'uso sono materia dei Comuni e, nell'eventuale utilizzo, va data prelazione ai Comuni e ad eventuali soggetti da essi individuati."
PRESIDENTE,20/07/2006,"Svolgimento di interpellanze e di interrogazioni(ore 10,10)",Seguono le interrogazioni 3-00035 e 3-00071 ( 4-00139) sulla cessione nell'ambito di una società di telecomunicazioni.
PRESIDENTE,20/07/2006,"Svolgimento di interpellanze e di interrogazioni(ore 10,10)",Il rappresentante del Governo ha facoltà di rispondere congiuntamente a tali interrogazioni.
DANDREA,20/07/2006,"Svolgimento di interpellanze e di interrogazioni(ore 10,10)","Rispondo congiuntamente ai due atti parlamentari in esame che presentano analogo contenuto, sulla base degli elementi di risposta pervenuti dal gabinetto del Ministro delle comunicazioni, premettendo che si tratta, come è noto, soprattutto agli interroganti, di una questione piuttosto complessa dal punto di vista procedurale che proviamo a ricostruire, partendo dal primo punto: l'Autorità per le garanzie nelle comunicazioni, in attuazione di quanto disposto dall'articolo 2, comma 4, del decreto del Presidente della Repubblica n. 318 del 1997, ha modificato e convertito in licenza individuale la concessione stipulata tra l'allora Ministero delle poste e delle telecomunicazioni e la SIRM S.p.A., fusa per incorporazione in Telecom Italia S.p.A. in data 16 giugno 1994."
DANDREA,20/07/2006,"Svolgimento di interpellanze e di interrogazioni(ore 10,10)","Questo atto è stato fatto con delibera 737/00/CONS del 15 novembre 2000 dal titolo ""licenza individuale per l'impianto e l'esercizio delle stazioni radioelettriche di bordo e la fornitura di servizi mobili marittimi nonché del servizio mobile via satellite Inmarsat""."
DANDREA,20/07/2006,"Svolgimento di interpellanze e di interrogazioni(ore 10,10)","Analogamente, sempre l'Autorità per le garanzie nelle comunicazioni ha modificato e convertito in licenza individuale la concessione stipulata, per il medesimo servizio, tra l'allora Ministero delle poste e delle telecomunicazioni e la società Telemar S.pA. Tale atto abilitativo autorizza le suddette società all'espletamento della funzione internazionalmente definita come AAIC, ""Accounting Authority"", consistente nell'esercizio contabile del traffico generato dalle stazioni radioelettriche installate a bordo delle navi."
DANDREA,20/07/2006,"Svolgimento di interpellanze e di interrogazioni(ore 10,10)","Le società autorizzate sono, altresì, intestatarie della licenza relativa alle apparecchiature radioelettriche di bordo e sono responsabili del buon funzionamento dei suddetti apparati che sono sottoposti a un collaudo quinquennale e ad ispezioni annuali effettuate dagli ispettorati territoriali del Ministero delle comunicazioni."
DANDREA,20/07/2006,"Svolgimento di interpellanze e di interrogazioni(ore 10,10)","Per svolgere i servizi autorizzati, ai sensi di quanto previsto all'articolo 3 del decreto ministeriale del 23 dicembre del 1987, n. 111, e ribadito dal Comando generale del corpo delle Capitanerie di porto, le società devono disporre: in primo luogo, del libero uso di quanto necessario per l'esercizio degli impianti radioelettrici di bordo; in secondo luogo, dell'ausilio nel territorio nazionale di un'efficiente organizzazione tecnica con propri incaricati nei principali porti, atta ad assicurare la regolarità del servizio, nonché di depositi, officine e laboratori opportunamente dislocati, idonei a soddisfare le esigenze inerenti la manutenzione e l'esercizio degli apparati radioelettrici di bordo; in terzo luogo, della necessaria organizzazione tecnico-amministrativa al fine di assicurare in ogni evenienza la perfetta regolarità di funzionamento dei servizi oggetto della licenza, con osservanza delle normative vigenti; in ultimo luogo, di un'adeguata organizzazione all'estero, al fine di garantire l'assistenza tecnico-amministrativa necessaria alle stazioni radio di navi che navigano in acque straniere, soprattutto per assicurare gli adempimenti richiesti nel «contratto di manutenzione a terra» (), largamente utilizzato sulle stazioni GMDSS, () per le aree A1, A2 e A3 e previsto tra i metodi di manutenzione della regola IV/15 della convenzione SOLAS, cioè la Convenzione internazionale per la salvaguardia della vita umana in mare."
DANDREA,20/07/2006,"Svolgimento di interpellanze e di interrogazioni(ore 10,10)","Oltre ai predetti requisiti tecnici, per conseguire un'autorizzazione generale per l'esercizio, anche contabile, delle stazioni radioelettriche, ai sensi dell'articolo 183 del codice delle comunicazioni elettroniche (decreto legislativo n. 259 del 2003), non sono richiesti all'impresa specifici requisiti finanziari né forme giuridiche specifiche."
DANDREA,20/07/2006,"Svolgimento di interpellanze e di interrogazioni(ore 10,10)","Ne discende che, per conseguire un'autorizzazione generale per l'esercizio, anche contabile, delle stazioni radioelettriche, è necessario che venga presentata un'istanza alla competente direzione del Ministero delle comunicazioni la quale,  fatto salvo quanto precisato dal citato Comando generale del Corpo delle capitanerie di porto in merito alle condizioni - sopra richiamate - da imporre alle nuove società, verifica la mancanza di condanne penali da parte degli amministratori delegati e dei rappresentanti legali dell'impresa e l'iscrizione alla camera di commercio, comprensiva di nullaosta antimafia. L'istanza viene successivamente inviata al Ministero delle infrastrutture e dei trasporti per l'acquisizione del preventivo parere, come disposto dal citato articolo 183."
DANDREA,20/07/2006,"Svolgimento di interpellanze e di interrogazioni(ore 10,10)","In data 9 maggio 2006 è pervenuta l'istanza di voltura della citata delibera 737/00/CONS da parte della Telecom Italia S.p.A a favore della società ITS Servizi Marittimi e Satellitari S.p.A, a seguito del contratto di cessione del ramo di azienda denominato «servizi clienti radiomarittimi», stipulato tra le suddette società in data 31 marzo 2006 e modificato  in data 10 maggio 2006."
DANDREA,20/07/2006,"Svolgimento di interpellanze e di interrogazioni(ore 10,10)","Il Ministero, in attuazione di quanto previsto dal comma 8 dell'articolo 25 del codice delle comunicazioni elettroniche, dispone, dal momento dell'invio della presentazione dell'istanza, di 60 giorni per comunicare il proprio diniego fondato sulla non sussistenza da parte dell'impresa cessionaria dei requisiti oggettivi e soggettivi per il rispetto delle condizioni di cui all'autorizzazione medesima."
DANDREA,20/07/2006,"Svolgimento di interpellanze e di interrogazioni(ore 10,10)","Dall'esame della documentazione allegata all'istanza ed, in particolar modo, dal contratto di cessione del ramo di azienda stipulato tra le due società, si evince che vengono trasferiti alla società ITS Servizi Marittimi e Satellitari S.p.A sia le «dotazioni, le attrezzature e gli altri beni mobili funzionali alle attività del ramo di azienda»,  sia i «rapporti di lavoro con i 74 dipendenti addetti al ramo di azienda»."
DANDREA,20/07/2006,"Svolgimento di interpellanze e di interrogazioni(ore 10,10)",In tal modo il  della società Telecom Italia in materia viene trasferito integralmente alla società ITS Servizi Marittimi e Satellitari.
DANDREA,20/07/2006,"Svolgimento di interpellanze e di interrogazioni(ore 10,10)","In proposito, è stato richiesto naturalmente il preventivo parere del Comando generale del Corpo delle capitanerie di porto-reparto 6° del Ministero delle infrastrutture, al quale l'istanza di voltura è stata inviata in data 25 maggio 2006."
DANDREA,20/07/2006,"Svolgimento di interpellanze e di interrogazioni(ore 10,10)","Non essendo emerso finora alcun elemento ostativo al rilascio del nullaosta alla voltura del titolo autorizzatorio, salvo contrario avviso del ripetuto Comando generale del Corpo delle capitanerie di porto, si ritiene che la richiesta di subentro della società ITS Servizi Marittimi e Satellitari alla società Telecom Italia e di voltura della ripetuta delibera possa essere accolta."
DANDREA,20/07/2006,"Svolgimento di interpellanze e di interrogazioni(ore 10,10)","Tuttavia, ad ulteriore garanzia degli aspetti inerenti la sicurezza della navigazione e della salvaguardia della vita umana in mare, considerando che la società concessionaria deve subentrare anche nell'intestazione della licenza relativa alle apparecchiature radioelettriche di bordo, garantendone il buon funzionamento, il Ministero sta valutando l'ipotesi di sottoporre ad una visita ispettiva straordinaria, ai sensi di quanto previsto dall'articolo 176, comma 1, lettera , del citato codice delle comunicazioni elettroniche, da svolgersi nell'arco di sei mesi, tutte le stazioni radioelettriche di bordo delle imbarcazioni interessate dalla cessione del ramo di azienda, naturalmente esonerando quelle imbarcazioni per cui tale visita straordinaria venisse a coincidere con la visita annuale."
DANDREA,20/07/2006,"Svolgimento di interpellanze e di interrogazioni(ore 10,10)","Qualora nel corso della suddetta ispezione emergessero delle inadempienze, il Ministero, nello svolgimento dei propri compiti istituzionali di vigilanza sull'osservanza delle condizioni delle autorizzazioni generali rilasciate sulla base del codice delle comunicazioni elettroniche, non mancherà di adottare i relativi provvedimenti sanzionatori, fermo restando l'avvio della procedura di cui all'articolo 32 del citato codice, finalizzata all'eliminazione di eventuali infrazioni e al ripristino della corretta situazione."
DANDREA,20/07/2006,"Svolgimento di interpellanze e di interrogazioni(ore 10,10)","Si fa presente, infine, che con provvedimento del 5 luglio il termine di 60 giorni, previsto dall'articolo 25, comma 8, del codice delle comunicazioni elettroniche, entro il quale il Ministero doveva valutare la sussistenza dei requisiti oggettivi e soggettivi in merito alla  richiesta di cessione della licenza di cui trattasi, è stato interrotto, non essendo pervenuto il richiesto parere dell'ex Ministero delle infrastrutture e dei trasporti. Ciò allo scopo di evitare il prodursi del silenzio-assenso e di disporre così di tutti gli elementi di valutazione necessari."
DANDREA,20/07/2006,"Svolgimento di interpellanze e di interrogazioni(ore 10,10)","L'interruzione del procedimento di voltura della licenza è stata disposta fino alla data di ricezione del suddetto parere, momento dal quale il Ministero disporrà di un termine brevissimo (praticamente altri quattro giorni) per completare l'istruttoria sull'istanza dì cessione, atteso che il citato articolo 25, comma 8, prevede che il termine possa essere interrotto una volta sola."
PRESIDENTE,20/07/2006,"Svolgimento di interpellanze e di interrogazioni(ore 10,10)","La ringrazio, signor Sottosegretario, dello sforzo che ha compiuto e il mio non è un ringraziamento formale, anche se con questo non intendo esprimere alcun giudizio di merito sulla vicenda, come eventualmente potrà fare la senatrice De Petris."
DE,20/07/2006,"Svolgimento di interpellanze e di interrogazioni(ore 10,10)",Domando di parlare.
PRESIDENTE,20/07/2006,"Svolgimento di interpellanze e di interrogazioni(ore 10,10)",Ne ha facoltà.
DE,20/07/2006,"Svolgimento di interpellanze e di interrogazioni(ore 10,10)","Signor Presidente, ringrazio il sottosegretario D'Andrea, che oggi si è mostrato disponibile a venire in questa sede a rispondere al posto del Sottosegretario competente."
DE,20/07/2006,"Svolgimento di interpellanze e di interrogazioni(ore 10,10)","Certamente sono un po' preoccupata della risposta del Sottosegretario, perché se da una parte siamo confortati nel fatto che il 5 luglio è stato interrotto il termine dei sessanta giorni per evadere la pratica ed esprimere poi il parere finale per la voltura della licenza, in attesa del parere del Ministero dei trasporti, dall'altra, dalle premesse fatte, in particolare la circostanza che non è stata riscontrata nei fatti l'idoneità, o almeno una preventiva idoneità, della società ITS a subentrare nella licenza Telecom, emerge un quadro che ci preoccupa moltissimo."
DE,20/07/2006,"Svolgimento di interpellanze e di interrogazioni(ore 10,10)","Vorrei ricordare brevemente al Governo, e poi arriverò a chiedere un impegno più determinato sul punto, che qui stiamo parlando di un servizio di grande interesse pubblico, non di qualche cessione di ramo di azienda del tutto privata che la Telecom, tra l'altro, in questi anni ha continuato a reiterare. Stiamo parlando di un servizio che è svolto in base alla convenzione SOLAS per la salvaguardia della vita umana in mare."
DE,20/07/2006,"Svolgimento di interpellanze e di interrogazioni(ore 10,10)","Quindi, sono per la verità anche molto meravigliata che le valutazioni in oggetto si limitino nei fatti soltanto a verificare se l'azienda e la società che subentra è iscritta alla camera di commercio e ad accertare la presenza dei soliti certificati antimafia, senza prendere in considerazione che questa società è stata costituita peraltro da pochissimo tempo e con un capitale sociale abbastanza esiguo."
DE,20/07/2006,"Svolgimento di interpellanze e di interrogazioni(ore 10,10)","Non ci rassicura assolutamente che venga data una valutazione positiva del fatto che la società ITS possa svolgere l'attività, in quanto si verifica la cessione sia degli apparati elettronici, sia del personale, ereditati dalla Telecom, perché purtroppo in questi anni abbiamo assistito, in occasione delle varie operazioni di cessione di rami d'azienda da parte della Telecom, alla liquidazione del personale nel giro di pochissimo tempo. Peraltro, signor Sottosegretario, vorrei ricordare che si tratta, come anche lei ha sottolineato nella sua risposta, di un personale ad altissima specializzazione per il quale però, nel passaggio all'ITS, non vi è alcuna garanzia di permanenza. Questo aspetto non riguarda soltanto un giusto problema di salvaguardia del personale, ma anche l'affidabilità del servizio e come esso possa essere gestito da parte della ITS."
DE,20/07/2006,"Svolgimento di interpellanze e di interrogazioni(ore 10,10)","Non mi ritengo quindi soddisfatta della risposta e, dal momento che per fortuna è stato sospeso il termine di sessanta giorni, chiedo ancora una volta al Governo, in particolare al Ministero dei trasporti, cui l'interrogazione è rivolta, che siano davvero effettuate tutte le verifiche necessarie circa l'effettiva possibilità che questa società fornisca il servizio. Io onestamente ritengo che ciò non sia possibile e mi auguro che non si esegua solo una verifica formale dei requisiti minimi di legge, ma che ci si renda conto che abbiamo a che fare con un servizio pubblico."
DE,20/07/2006,"Svolgimento di interpellanze e di interrogazioni(ore 10,10)","Chiedo ancora una volta che ci si adoperi affinché questo servizio, così importante in Italia, rimanga affidato ad una società altamente specializzata, e mi auguro che i Ministri competenti si attivino in tal senso."
BONADONNA,20/07/2006,"Svolgimento di interpellanze e di interrogazioni(ore 10,10)",Domando di parlare.
PRESIDENTE,20/07/2006,"Svolgimento di interpellanze e di interrogazioni(ore 10,10)",Ne ha facoltà.
BONADONNA,20/07/2006,"Svolgimento di interpellanze e di interrogazioni(ore 10,10)","Signor Presidente, ringrazio il rappresentante del Governo, il sottosegretario D'Andrea, per la puntualità e la diligenza con cui ha ricostruito la vicenda della cessione di questo ramo d'azienda."
BONADONNA,20/07/2006,"Svolgimento di interpellanze e di interrogazioni(ore 10,10)","L'obiettivo dell'interrogazione e la motivazione che mi avevano indotto a presentarla erano sostanzialmente quelli di ottenere un pronunciamento da parte del Governo sul merito di una scelta organizzativa di un servizio delicatissimo, qual è la salvaguardia della vita umana in mare."
BONADONNA,20/07/2006,"Svolgimento di interpellanze e di interrogazioni(ore 10,10)","Infatti, è già paradossale che, dal punto di vista tecnico-giuridico, una società possa gestire un servizio di questo genere purché iscritta alla camera di commercio e con requisiti finanziari di dubbia portata (sono società con capitale di 120.000 euro, di cui 20.000 versati), ma la cosa più importante è che i requisiti tecnici richiamati dal Sottosegretario vengono considerati esistenti per il semplice fatto che avverrebbe il trasferimento delle apparecchiature da Telecom a ITS."
BONADONNA,20/07/2006,"Svolgimento di interpellanze e di interrogazioni(ore 10,10)","È evidente che l'organizzazione di un servizio così delicato non consiste soltanto nella disponibilità di attrezzature, ma proprio nell'organizzazione e gestione del  di un servizio particolarmente delicato, considerato che prima delle privatizzazioni e del passaggio a Telecom era un servizio dello Stato, come peraltro è un servizio pubblico quello per la sicurezza in volo."
BONADONNA,20/07/2006,"Svolgimento di interpellanze e di interrogazioni(ore 10,10)","Pertanto, nel considerare che da una parte c'è un problema rilevante di dispersione di un patrimonio di conoscenze tecnologiche, organizzative e professionali, che avviene attraverso questa cessione di ramo di azienda da Telecom a ITS, e che quest'ultima, pur essendo un'azienda specializzata in , non ha i requisiti per gestire un servizio del genere, la preoccupazione ulteriore è legata al fatto che si avrebbe la dispersione di queste 76 persone ad altissima qualificazione, che intervengono su tutto il territorio nazionale, in parte consistente a Roma ma anche in tante altre città e porti del Paese. Con ciò si corre il rischio di un abbassamento del livello del servizio di tutela e di salvaguardia della vita in mare, un rischio che ritengo non si possa correre."
BONADONNA,20/07/2006,"Svolgimento di interpellanze e di interrogazioni(ore 10,10)","Pertanto, pur apprezzando l'interruzione di termini per consentire un ulteriore approfondimento, chiedo che esso non si limiti alla valutazione tecnica della cessione del ramo di azienda, in quanto già sarebbe un fatto importante che tale cessione fosse collegata alla garanzia del mantenimento di quelle figure professionali e professionalità nei posti e nelle attività che già oggi svolgono. Ciò offrirebbe una garanzia nel rapporto tra apparecchiature e capacità di utilizzazione delle stesse."
BONADONNA,20/07/2006,"Svolgimento di interpellanze e di interrogazioni(ore 10,10)","Sarebbe soprattutto importante che in tale occasione intervenisse una direttiva, con un'iniziativa di natura politica, in base alla quale dare un'indicazione che chiarisca che un servizio di questa natura può rimanere saldamente sotto il controllo pubblico, considerato che è un servizio che riguarda la sicurezza della vita umana in mare."
PRESIDENTE,20/07/2006,"Svolgimento di interpellanze e di interrogazioni(ore 10,10)",Segue l'interrogazione 3-00017 sulla riorganizzazione degli uffici postali in Toscana.
PRESIDENTE,20/07/2006,"Svolgimento di interpellanze e di interrogazioni(ore 10,10)",Il rappresentante del Governo ha facoltà di rispondere a tale interrogazione.
DANDREA,20/07/2006,"Svolgimento di interpellanze e di interrogazioni(ore 10,10)","Signor Presidente, in relazione all'atto parlamentare in esame gli interroganti, partendo dalla situazione del servizio postale in Toscana, fanno riferimento anche ad alcune questioni di carattere generale relative all'erogazione del servizio medesimo e al contratto di servizio tra il Ministero e le Poste italiane SpA."
DANDREA,20/07/2006,"Svolgimento di interpellanze e di interrogazioni(ore 10,10)","Si desidera far presente che da un punto di vista strettamente formale gli aspetti organizzativo-gestionali di Poste italiane SpA spettano agli organi statutari della società medesima, che individua il tipo e il numero delle risorse ritenute necessarie a garantire il rispetto degli obblighi connessi alla fornitura del servizio universale assicurando, nel contempo, una gestione economica equilibrata."
DANDREA,20/07/2006,"Svolgimento di interpellanze e di interrogazioni(ore 10,10)","La normativa vigente - decreto legislativo n. 261 del 1999, come modificato dal decreto legislativo n. 384 del 2003 - assegna al Ministero delle comunicazioni, quale autorità di regolamentazione del settore postale, il compito di vigilare affinché i predetti obblighi del servizio universale siano rispettati."
DANDREA,20/07/2006,"Svolgimento di interpellanze e di interrogazioni(ore 10,10)","Nel passato tale attività è stata prevalentemente finalizzata ad accertare che la qualità del servizio erogato da Poste italiane fosse rispondente ai parametri previsti nel contratto di programma che, in particolare, stabiliva gli obiettivi del recapito del corriere postale: prioritario, ordinario, posta registrata e pacchi ordinari, ed a tale proposito le verifiche effettuate hanno consentito di accertare in modo puntuale il raggiungimento o meno degli  fissati."
DANDREA,20/07/2006,"Svolgimento di interpellanze e di interrogazioni(ore 10,10)","Una parallela, efficace azione di controllo relativamente all'accesso alla rete postale non è stata, e non è ancora possibile, stante l'indeterminatezza del criterio stabilito in proposito sia a livello comunitario, sia a livello di normativa nazionale di recepimento."
DANDREA,20/07/2006,"Svolgimento di interpellanze e di interrogazioni(ore 10,10)","L'obbligo di fornire il servizio universale «in tutti i punti del territorio secondo criteri di ragionevolezza» stabilito dal citato articolo 3 del decreto legislativo n. 261 del 1999 infatti, pur con l'individuazione delle «particolari situazioni delle isole minori e delle zone rurali e montane» di cui al decreto legislativo n. 384 del 2003, si è dimostrato non idoneo a consentire una oggettiva valutazione della diffusione e della razionale localizzazione sul territorio nazionale dei punti di accesso alla rete postale ed, in particolare, degli uffici postali."
DANDREA,20/07/2006,"Svolgimento di interpellanze e di interrogazioni(ore 10,10)","Questa è la ragione per la quale il Governo, così come il Ministro ha comunicato nel corso della recente audizione presso l'8 Commissione, intende prevedere, non solo nel contratto di programma 2006-2008 attualmente in corso di definizione, ma anche in provvedimenti , impegni più stringenti per la società in termini di qualità, utilizzando indicatori oltre che per i tempi di recapito della corrispondenza - come è stato fatto sino ad ora - anche per la diffusione e l'accessibilità degli uffici postali sul territorio."
DANDREA,20/07/2006,"Svolgimento di interpellanze e di interrogazioni(ore 10,10)","In tale ottica si riconosce l'opportunità di promuovere un confronto, su base territoriale, con la società Poste stessa ed i rappresentanti delle istituzioni locali e dell'utenza al fine di individuare soluzioni che, pur tenendo conto del mantenimento dell'equilibrio economico, risultino adeguate alle esigenze dell'utenza nei diversi contesti e situazioni locali. A tal proposito, il Ministero ha recentemente espresso, apprezzamento per l'iniziativa della Regione Toscana, che si è mossa nel senso  indicato, promuovendo un tavolo regionale fra gli enti locali e le Poste, con l'obiettivo di ricercare soluzioni condivise e sperimentare forme innovative di presenza nel territorio del servizio postale, che potranno risultare utili anche in considerazione della definizione del nuovo contratto di programma 2006-2008."
DANDREA,20/07/2006,"Svolgimento di interpellanze e di interrogazioni(ore 10,10)","Nel nuovo contratto di programma si intende implementare il principio dell'efficienza del servizio postale, senza però intaccare la capillare diffusione della rete postale con specifico riguardo ai centri più piccoli e alle aree disagiate, ritenendo che le chiusure di uffici non vadano acriticamente accettate quali misure di «efficientamento economico» e che, al contrario, il risparmio atteso potrebbe anche non verificarsi."
DANDREA,20/07/2006,"Svolgimento di interpellanze e di interrogazioni(ore 10,10)",Il contratto di programma in elaborazione prevede che gli interventi di chiusura degli uffici e di rimodulazione dei loro orari di apertura al pubblico dovranno essere preventivamente sottoposti al parere delle autorità locali.
DANDREA,20/07/2006,"Svolgimento di interpellanze e di interrogazioni(ore 10,10)","Quanto agli specifici problemi relativi alla situazione toscana, nel 2005 la società Poste ha trasmesso all'autorità, ai sensi del contratto di programma 2003-2005 (articolo 6, comma 2), l'elenco degli uffici postali e delle strutture di recapito operanti in zone remote che non garantirebbero condizioni di equilibrio economico, di cui 6 proposti per la chiusura immediata e 16 per la chiusura nel corso dell'anno 2005, ubicati nella stessa Regione Toscana."
DANDREA,20/07/2006,"Svolgimento di interpellanze e di interrogazioni(ore 10,10)","Per l'anno 2006 però la società non ha, a tutt'oggi, presentato alcun piano di interventi per cui, stando a quanto stabilito dal citato comma del suddetto contratto di programma, le chiusure e le rimodulazioni degli orari che attualmente toccano le comunità cui gli onorevoli senatori interroganti accennano, sono quelle rientranti nel piano previsto per il 2005."
ALLOCCA,20/07/2006,"Svolgimento di interpellanze e di interrogazioni(ore 10,10)",Domando di parlare.
PRESIDENTE,20/07/2006,"Svolgimento di interpellanze e di interrogazioni(ore 10,10)",Ne ha facoltà.
ALLOCCA,20/07/2006,"Svolgimento di interpellanze e di interrogazioni(ore 10,10)","Signor Presidente, ringrazio il sottosegretario D'Andrea per essere intervenuto nonostante le difficoltà."
ALLOCCA,20/07/2006,"Svolgimento di interpellanze e di interrogazioni(ore 10,10)","La questione di cui discutiamo oggi è saltata agli onori della cronaca poco meno di due mesi fa, con l'occupazione dell'ufficio postale di Boccheggiano da parte di cinque ultranovantenni ed è partita così la mobilitazione contro la chiusura, successivamente definita dalla stampa come «la rivolta dei nonni»."
ALLOCCA,20/07/2006,"Svolgimento di interpellanze e di interrogazioni(ore 10,10)","Sabato mattina (perché la questione non è ancora chiusa), quindi appena cinque giorni fa, una lunga fila di cittadini, anche in questo caso con molti anziani provenienti dai Comuni di Civitella Paganico, di Campagnatico, di Sorano, di Montieri, hanno sfilato sotto il sole di luglio sulla Grosseto-Fano. Si tratta di piccoli Comuni montani o collinari, divisi spesso in tante piccole frazioni su di un territorio vasto come quello della Provincia di Grosseto."
ALLOCCA,20/07/2006,"Svolgimento di interpellanze e di interrogazioni(ore 10,10)","Potrebbe perciò apparire una questione di limitato impatto sociale, una questione che tocca poche e specifiche realtà, ma così non è, e non unicamente perché quello che è successo nella Provincia di Grosseto, come diceva il Sottosegretario, è analogo per tante altre realtà poco antropizzate della Regione Toscana, e non solo, ma perché quelle persone pongono, attraverso la loro protesta, problemi generali di grande rilievo che toccano temi come gli effetti delle privatizzazioni di enti che erogano prodotti e servizi a forte contenuto sociale e che ci interrogano sulla capacità del pubblico di svolgere un ruolo efficace all'interno delle stesse società per azioni di cui fa parte anche quando vi partecipa in quota maggioritaria."
ALLOCCA,20/07/2006,"Svolgimento di interpellanze e di interrogazioni(ore 10,10)","Soprattutto credo, signor Sottosegretario, che pongano un problema di giustizia e di equità di trattamento che investe, in questo caso, non solo i diritti delle singole persone ma anche le condizioni di vita nei diversi territori. Non è infatti possibile che ancora si determini, attraverso una progressiva riduzione dei servizi, una spinta ad abbandonare i territori aperti verso le città, con i danni sociali ed ambientali che ne derivano. Non è possibile che si lascino svanire quei valori di vita, di socialità e di comunità che ancora sopravvivono nei piccoli centri e che dovrebbero al contrario essere difesi e valorizzati, che dovrebbero rappresentare, come diceva lo stesso presidente Ciampi, la spina dorsale del nostro Paese. Si tratta di grandi questioni a cui  questo Governo, in virtù dei princìpi che lo animano, sono certo che non resterà indifferente."
ALLOCCA,20/07/2006,"Svolgimento di interpellanze e di interrogazioni(ore 10,10)","Un primo segno di questa attenzione importante è venuto anche nella risposta che il rappresentante del Governo ha voluto dare all'interrogazione in discussione, soprattutto prevedendo (cito quello che ho velocemente appuntato) impegni più stringenti per Poste SpA allargando la valutazione della qualità del servizio prestato ad elementi centrali come la diffusione e la accessibilità degli uffici postali sul territorio."
ALLOCCA,20/07/2006,"Svolgimento di interpellanze e di interrogazioni(ore 10,10)","A questo punto si pone un problema di urgenza e di attesa da parte dei cittadini che aspettano una determinazione condivisa da tutti i governi di prossimità,  amministrazioni comunali e Provincia e dalla stessa UNCEM e che non possono attendere i tempi della pure opportuna e necessaria rivisitazione del contratto di programma 2006-2008: alcune questioni vanno affrontate immediatamente."
ALLOCCA,20/07/2006,"Svolgimento di interpellanze e di interrogazioni(ore 10,10)","D'altronde, nell'articolato dello stesso decreto legislativo n. 261 del 1999, cui faceva riferimento il Sottosegretario, successivamente modificato dal decreto legislativo n. 384 del 2003, vi sono già, a mio avviso, strumenti che possono consentire un intervento su Poste SpA. Il Ministero delle comunicazioni, infatti, in virtù della vigente normativa, ha facoltà di verificare il rispetto degli obblighi connessi all'espletamento del sevizio universale, nel quale sono comprese non solamente le attività di ritiro e recapito della posta, ma anche sevizi relativi agli invii raccomandati , che possono essere fruiti solamente in presenza di idonei uffici; servizi che debbono essere svolti, come recita l'articolato, senza interruzioni ed in «tutti i punti del territorio nazionale, incluse situazioni particolari delle isole minori e delle zone rurali e montane»."
ALLOCCA,20/07/2006,"Svolgimento di interpellanze e di interrogazioni(ore 10,10)","Ciò che più sconcerta è la volontà manifestata da Poste SpA di porre in atto soluzioni unilaterali, senza il preventivo confronto con la Regione, che era avviato ancora prima che venissero attuati i provvedimenti del 2 giugno scorso."
ALLOCCA,20/07/2006,"Svolgimento di interpellanze e di interrogazioni(ore 10,10)","Un'ultima considerazione rapidissima rispetto a una questione sollevata anche dal Sottosegretario, riguardo l'efficacia, anche economica, di questi provvedimenti. Non posso quantificare il risultato del provvedimento nel suo insieme, ma per la Provincia di Grosseto, che conosco bene, posso affermare che con dodici giornate lavorative alla settimana in più, cioè con due dipendenti in più, si risolverebbe il problema del disagio in tutta quell'area che non è assolutamente marginale, dovendo scomputare da questo guadagno anche l'effetto negativo dell'immagine che con questo provvedimento Poste SpA ha scontato."
ALLOCCA,20/07/2006,"Svolgimento di interpellanze e di interrogazioni(ore 10,10)","Tutto questo per dire che mi dichiaro in parte, ma non totalmente, soddisfatto di quanto diceva il Sottosegretario, rinviando la mia piena soddisfazione a quando i cittadini (anche qui esemplifico) di Travale, di Gerfalco, di Boccheggiano, di San Giovanni, di Civitella, di Campagnatico..."
PRESIDENTE,20/07/2006,"Svolgimento di interpellanze e di interrogazioni(ore 10,10)","Bisogna che esemplifichi proprio al massimo, senatore Allocca."
ALLOCCA,20/07/2006,"Svolgimento di interpellanze e di interrogazioni(ore 10,10)","Sono alle ultime battute. Dicevo, quando i cittadini di quei Comuni riavranno, insieme a tanti altri Comuni che hanno subìto riduzioni, un servizio degno di tale nome, allora credo che potremo essere orgogliosi di aver compiuto un atto di giustizia parziale ma significativo."
PRESIDENTE,20/07/2006,"Svolgimento di interpellanze e di interrogazioni(ore 10,10)","Segue l'interpellanza 2-00021, con procedimento abbreviato, ai sensi dell'articolo 156- del Regolamento, sulla circolazione stradale nell'area flegrea."
PRESIDENTE,20/07/2006,"Svolgimento di interpellanze e di interrogazioni(ore 10,10)","Ricordo che, ai sensi dell'articolo 156- del Regolamento, la predetta interpellanza potrà essere svolta per non più di dieci minuti e che dopo le dichiarazioni del Governo è consentita una replica per non più di cinque minuti."
PRESIDENTE,20/07/2006,"Svolgimento di interpellanze e di interrogazioni(ore 10,10)",Ha facoltà di parlare il senatore Barbato per illustrare l'interpellanza.
BARBATO,20/07/2006,"Svolgimento di interpellanze e di interrogazioni(ore 10,10)","Signor Presidente, signor rappresentante del Governo, l'interpellanza che ho presentato riguarda l'illegittimità di un'ordinanza del Sindaco del Comune di Bacoli, che non pochi disagi sta creando alla circolazione nell'area territoriale flegrea di grande attrazione turistico-culturale."
BARBATO,20/07/2006,"Svolgimento di interpellanze e di interrogazioni(ore 10,10)","L'ordinanza in questione, al fine di realizzare una riduzione del fenomeno della congestione stradale nel periodo estivo, ha istituito anche per il 2006 un dispositivo di circolazione nell'area territoriale. Tale provvedimento prevede due zone a traffico limitato, per le quali è imposto un  giornaliero, ed una zona pedonale, ed in ambedue si dispone che vi sia divieto di transito per i ciclomotori e i motocicli ma, al contempo, contiene una deroga a vantaggio esclusivo dei residenti in Bacoli muniti di permesso comunale."
BARBATO,20/07/2006,"Svolgimento di interpellanze e di interrogazioni(ore 10,10)","L'attuale ordinanza segue una serie di atti aventi il medesimo oggetto, avverso i quali si sono costantemente impegnati avvocati, cittadini, operatori del settore turistico, chiedendone la sospensione dell'efficacia, dell'esecutorietà e comunque la nullità e disapplicazione."
BARBATO,20/07/2006,"Svolgimento di interpellanze e di interrogazioni(ore 10,10)","L'ordinanza del Comune di Bacoli è, infatti, palesemente illegittima e incostituzionale per molteplici motivi. Tra questi occorre mettere in evidenza la violazione e la falsa applicazione dell'articolo 7 del codice della strada per contrarietà alla direttiva dell'ispettorato generale della circolazione e la sicurezza stradale. L'ordinanza, cioè, si discosta dalle disposizioni della direttiva stessa emessa per obiettivi di ridotto disturbo della circolazione, di inquinamento e di decongestionamento del traffico."
BARBATO,20/07/2006,"Svolgimento di interpellanze e di interrogazioni(ore 10,10)","Ancora, si deve sottolineare la violazione dei princìpi costituzionali di uguaglianza e imparzialità della pubblica amministrazione, sia per la salvezza riconosciuta a tutti i bacolesi, sia per le discriminazioni tra gli utenti di diverse categorie di veicoli, nonché fra residenti e non."
BARBATO,20/07/2006,"Svolgimento di interpellanze e di interrogazioni(ore 10,10)","I provvedimenti in oggetto violano, inoltre, la direttiva del Ministero dei lavori pubblici n. 3816 del 1997, disciplinante l'esonero e/o le agevolazioni di taluni utenti, nonché le disposizioni codicistiche in tema di demanio pubblico, che verrebbe, così agendo, mutato in possedimento personale ad uso esclusivo dei soli residenti."
BARBATO,20/07/2006,"Svolgimento di interpellanze e di interrogazioni(ore 10,10)","Per tutte queste ragioni sono stati incardinati giudizi dinanzi al TAR Campania, tuttora pendenti per le questioni di merito, ed è stato inoltrato un ricorso straordinario al Presidente della Repubblica per l'annullamento dell'ordinanza sindacale, conclusosi con la pronuncia di illegittimità dell'esenzione operata."
BARBATO,20/07/2006,"Svolgimento di interpellanze e di interrogazioni(ore 10,10)","Si registra, per di più, la mancata ottemperanza dell'ordinanza alla relazione ministeriale a firma del capo dell'ufficio tecnico centrale del Ministero delle infrastrutture e dei trasporti per la Campania ed il Molise, redatta in seguito ad ispezioni e verifiche derivate dalle decisioni del Consiglio di Stato con cui si afferma l'illegittimità, per l'estate 2006, dell'ordinanza emanata."
BARBATO,20/07/2006,"Svolgimento di interpellanze e di interrogazioni(ore 10,10)","A mio giudizio è inoltre da considerare che l'ordinanza del Comune di Bacoli è stata emanata senza alcun evidente riscontro di pubblico interesse, contravvenendo alla suddetta direttiva ministeriale; ledendo diritti ed interessi privati, non prevedendo percorsi alternativi di libero accesso per il raggiungimento delle mete turistiche e balneari e precludendo la crescita degli operatori turistici nonché il pieno sviluppo dell'area."
BARBATO,20/07/2006,"Svolgimento di interpellanze e di interrogazioni(ore 10,10)","Tra l'altro, il traffico nell'area oggetto delle restrizioni, in realtà, non si è decongestionato affatto, bensì è convogliato in orari non coperti dalla tassa, creando una situazione di notevole disagio."
BARBATO,20/07/2006,"Svolgimento di interpellanze e di interrogazioni(ore 10,10)","Per tutte le ragioni che ho appena esposto, chiedo di sapere quali immediati ed urgenti provvedimenti i Ministri interrogati ritengano di adottare al fine di ripristinare la situazione   e assicurare l'ottemperanza dell'ordinanza emanata dal sindaco di Bacoli alla relazione del Ministro delle infrastrutture e trasporti che ho sopra menzionato."
PRESIDENTE,20/07/2006,"Svolgimento di interpellanze e di interrogazioni(ore 10,10)",Il rappresentante del Governo ha facoltà di rispondere all'interpellanza testé svolta.
DE,20/07/2006,"Svolgimento di interpellanze e di interrogazioni(ore 10,10)","Signor Presidente, al fine di poter definire l'atteggiamento del Ministero dell'interno in merito all'interpellanza presentata dal senatore Barbato, si rende necessaria una ricostruzione di una vicenda che vede appunto contrapposti in un lungo contenzioso un'associazione di cittadini e i rappresentanti dell'amministrazione del Comune di Bacoli."
DE,20/07/2006,"Svolgimento di interpellanze e di interrogazioni(ore 10,10)","In riferimento all'interpellanza in oggetto, si rappresenta che il Comune di Bacoli già dal 2003, al fine di conseguire una riduzione del fenomeno dell'inquinamento atmosferico e di evitare situazioni di congestione della circolazione, con delibera di giunta comunale n. 329 del 17 giugno 2003, ha istituito, per il periodo estivo, un dispositivo di circolazione nell'area peninsulare del territorio comunale, prevedendo, da un lato, l'istituzione di due zone a traffico limitato (zona 1, Miseno-Miliscola, e zona 2, Marina Grande) con tariffazione degli accessi per le autovetture, minibus ed autobus, e, dall'altro, nelle medesime zone, il divieto di transito per i motocicli e i ciclomotori."
DE,20/07/2006,"Svolgimento di interpellanze e di interrogazioni(ore 10,10)","La deliberazione della giunta comunale prevedeva, inoltre, di concedere deroghe al divieto di transito per i veicoli intestati ai cittadini del Comune di Bacoli."
DE,20/07/2006,"Svolgimento di interpellanze e di interrogazioni(ore 10,10)","Per quanto riguarda le altre categorie di veicoli, la sopra evidenziata delibera ha previsto di concedere deroghe all'accesso alla ZTL della zona 1, a titolo non oneroso, per gli autoveicoli intestati ai residenti nel Comune di Bacoli muniti di un bollino di residenza rilasciato dalla società «Flegrea Lavoro» ai fini della sosta su aree pubbliche, e alla ZTL della zona 2, a titolo oneroso, per gli autoveicoli intestati ai residenti nella medesima ZTL zona 2."
DE,20/07/2006,"Svolgimento di interpellanze e di interrogazioni(ore 10,10)","Il dispositivo di traffico ha, inoltre, previsto la concessione di deroghe al divieto di transito e di accesso alla ZTL per veicoli adibiti ai servizi di polizia, Vigili del fuoco, e della Croce Rossa, enti di pubblico soccorso, autoveicoli al servizio di persone con ridotta o impedita capacità motoria detentrici del contrassegno di cui all'articolo 12 del decreto del Presidente della Repubblica n. 503 del 1996, eccetera."
DE,20/07/2006,"Svolgimento di interpellanze e di interrogazioni(ore 10,10)","Nel settembre 2003 è stato proposto, su istanza di numerosi utenti, ricorso straordinario al Capo dello Stato avverso le organizzazioni soprarichiamate e la deliberazione della giunta comunale del Comune di Bacoli n. 392 del 17 giugno 2003, adducendo, tra i vari motivi del ricorso, la violazione dell'articolo 7, comma 9, del codice della strada e lamentando, inoltre, che la deroga a favore dei residenti doveva essere limitata a coloro che risiedono nel perimetro della ZTL e non nei confronti di tutti i residenti del territorio comunale di Bacoli."
DE,20/07/2006,"Svolgimento di interpellanze e di interrogazioni(ore 10,10)","Il Consiglio di Stato, sezione seconda, nell'adunanza del 9 dicembre 2004, ha espresso parere - n. 3832 del 2003 - di accoglimento del ricorso promosso dal ricorrente. Il Ministero ha predisposto, in funzione del predetto parere, uno schema di decreto del Presidente della Repubblica per l'accoglimento del ricorso, che è stato sottoscritto in data 7 luglio 2005. Tenuto conto che il provvedimento impugnato aveva esaurito i suoi effetti nel 2003, praticamente l'accoglimento di cui sopra non ha prodotto effetti."
DE,20/07/2006,"Svolgimento di interpellanze e di interrogazioni(ore 10,10)","Nel giugno 2005 è stato inoltrato un nuovo ricorso straordinario al Presidente della Repubblica, nel quale si sostiene che il Comune avrebbe riproposto, per l'estate 2005, l'istituzione della zona ZTL Miseno-Miliscola senza essersi conformato all'indirizzo espresso nel parere sopra richiamato."
DE,20/07/2006,"Svolgimento di interpellanze e di interrogazioni(ore 10,10)","I ricorrenti hanno inoltrato, poi, al Consiglio di Stato, mediante «deposito diretto», istanza cautelare di sospensiva, che è stata respinta nell'adunanza del 26 luglio 2005 con parere n. 2869 del giugno 2005."
DE,20/07/2006,"Svolgimento di interpellanze e di interrogazioni(ore 10,10)","Nel luglio 2005 l'associazione «Amici di Capo Miseno» ha proposto ricorso straordinario al Capo dello Stato, con contestuale domanda cautelare di sospensiva, avverso gli stessi provvedimenti emanati dal Comune di Bacoli. Il Consiglio di Stato, con parere n. 3259 del 28 settembre 2005, ha respinto la domanda cautelare proposta dall'associazione ricorrente."
DE,20/07/2006,"Svolgimento di interpellanze e di interrogazioni(ore 10,10)","La Motorizzazione civile ha, inoltre, investito la sezione circolazione e sicurezza stradale del servizio integrato infrastrutture e trasporti per la Campania e il Molise, allora dipendente dal Ministero delle infrastrutture e dei trasporti, per esperire un sopralluogo e redigere una relazione tecnica sulla vicenda."
DE,20/07/2006,"Svolgimento di interpellanze e di interrogazioni(ore 10,10)","Al riguardo, si ritiene opportuno precisare che l'articolo 7, comma 9, del decreto legislativo n. 285 del 1992 (codice della strada) prevede per i Comuni la possibilità di provvedere a delimitare, con deliberazione di giunta, le aree pedonali e le zone a traffico limitato, tenendo conto degli effetti del traffico sulla sicurezza della circolazione, sulla salute, sull'ordine pubblico, sul patrimonio ambientale e culturale e sul territorio."
DE,20/07/2006,"Svolgimento di interpellanze e di interrogazioni(ore 10,10)","Il medesimo comma 9 prevede che i Comuni possano subordinare l'ingresso o la circolazione dei veicoli a motore all'interno delle zone a traffico limitato anche al pagamento di una somma, demandando, inoltre, a una circolare dell'ex ispettorato generale per la circolazione e la sicurezza stradale del Ministero dei lavori pubblici dell'epoca (le cui funzioni sono attualmente incardinate nella direzione generale per la Motorizzazione) le direttive per l'individuazione della tipologia dei Comuni che possono avvalersi di tale facoltà, nonché le modalità di riscossione del pagamento e le categorie dei vicoli esentati. Inoltre, la detta circolare n. 3816 del 21 luglio 1997 (pubblicata sulla  n. 213 del 12 aprile 1997) ha fornito indicazioni relative ai tre punti previsti nel citato articolo 7, comma 9."
DE,20/07/2006,"Svolgimento di interpellanze e di interrogazioni(ore 10,10)","Le direttive imposte dalla richiamata circolare evidenziano che un provvedimento di tariffazione degli accessi ad una ZTL deve essere necessariamente preceduto da puntuali verifiche volte a dimostrare che l'adozione di un simile provvedimento di selezione è necessaria ed indifferibile, affinché si possano raggiungere gli obiettivi indicati nel piano urbano del traffico, il cosiddetto PUT."
DE,20/07/2006,"Svolgimento di interpellanze e di interrogazioni(ore 10,10)","In relazione al primo ricorso, proposto nel 2003, va rilevato che dall'analisi dello stralcio del PUT (approvato con delibera del consiglio comunale di Bacoli n. 106 del 22 dicembre 1997 ed adottato in data 12 marzo 1998) non è rinvenibile alcuna relazione tecnica contenente dati, valutazioni e verifiche che, come detto, la circolare espressamente prevede per l'adozione del provvedimento di tariffazione degli accessi alla ZTL."
DE,20/07/2006,"Svolgimento di interpellanze e di interrogazioni(ore 10,10)","Riguardo, invece, al secondo ricorso straordinario, promosso nel 2005, nel quale si lamenta che il Comune di Bacoli, per la stagione estiva 2005, ha riproposto l'istituzione della ZTL, senza essersi uniformato all'indirizzo espresso dal Consiglio di Stato nel parere n. 3832 del 2003, va comunque evidenziato che il Comune stesso, con delibera del commissario straordinario n. 119 del 16 maggio 2005, ha modificato ed integrato il precedente PUT, approvato con delibera del Consiglio comunale n. 106 del 22 dicembre 1997. Pur tuttavia, secondo quanto riportato nella relazione del servizio integrato delle infrastrutture e dei trasporti per la Campania e il Molise, esso non risponde in pieno ai criteri fissati dalle «direttive per la redazione, adozione ed attuazione dei piani urbani del traffico» emanate dal Ministero dei lavori pubblici dell'epoca e pubblicate sul supplemento ordinario n. 77 alla  n. 146 del 24 giugno 1995."
DE,20/07/2006,"Svolgimento di interpellanze e di interrogazioni(ore 10,10)","Risulta invece evidente nel vigente PUT la esplicita previsione della tariffazione dell'accesso alla ZTL (punto 9 dei «Provvedimenti di regolamentazione della circolazione», come previsto dalla circolare 21 luglio 1997, n. 3816, cosa che costituisce una innovazione rispetto al precedente piano, pur se solo sommariamente documentata per quanto attiene la verifica che il provvedimento è necessario per raggiungere e realizzare gli obiettivi del PUT."
DE,20/07/2006,"Svolgimento di interpellanze e di interrogazioni(ore 10,10)","Infine, per completezza di informazione, si porta a conoscenza che i ricorrenti, in data 7 giugno 2006, hanno presentato un esposto-segnalazione,  articolo 6, comma 2, del decreto del Presidente della Repubblica 16 dicembre 1992, n. 495, al fine dell'emanazione da parte dell'ex Ministero delle infrastrutture e dei trasporti di un provvedimento di diffida all'ente proprietario della strada (Comune di Bacoli),  articolo 5, comma 2, del decreto legislativo 30 aprile 1992, n. 285."
DE,20/07/2006,"Svolgimento di interpellanze e di interrogazioni(ore 10,10)","Secondo l'esponente, il Comune di Bacoli, nel nuovo Piano urbano del traffico (PUT), approvato con deliberazione del consiglio comunale n. 18 del 18 maggio 2006, avrebbe riproposto le stesse illegittimità nell'applicazione della normativa sull'istituzione delle Zone a traffico limitato (ZTL) di cui all'articolo 7, comma 9, del Codice della strada già censurate dal Consiglio di Stato con pronuncia n. 3832 del 9 dicembre 2004 e conforme decisione di annullamento del Capo dello Stato con decreto del 7 luglio 2005."
DE,20/07/2006,"Svolgimento di interpellanze e di interrogazioni(ore 10,10)","In proposito, non può non rilevarsi che in effetti i provvedimenti impugnati non possano ritenersi mera riproposizione di precedenti analoghi provvedimenti, quanto piuttosto una nuova disciplina anche in esito al nuovo PUT. Peraltro, si è dell'avviso che solo nella fase di risoluzione del contenzioso, qualora sia accertata da parte del Tribunale amministrativo regionale (TAR) della Campania, presso cui giacciono i ricorsi in questione, la illegittimità dei ricorsi in questione, la illegittimità della deliberazione del Commissario straordinario n. 119 del 16 maggio 2005, avente ad oggetto integrazioni ed emendamenti del PUT, si potrà provvedere, ai sensi dell'articolo 5, comma 2, del decreto legislativo del 30 aprile 1992, n. 285 (codice della strada), ad avviare un'azione nei confronti del Comune di Bacoli."
DE,20/07/2006,"Svolgimento di interpellanze e di interrogazioni(ore 10,10)","Inoltre, si evidenzia che i provvedimenti di diffida si adottano solo per casi contingibili ed urgenti, in cui vi sia un palese grave pericolo per la sicurezza, che nel caso in esame ancora non pare configurarsi."
BARBATO,20/07/2006,"Svolgimento di interpellanze e di interrogazioni(ore 10,10)",Domando di parlare.
PRESIDENTE,20/07/2006,"Svolgimento di interpellanze e di interrogazioni(ore 10,10)",Ne ha facoltà.
BARBATO,20/07/2006,"Svolgimento di interpellanze e di interrogazioni(ore 10,10)","Ringrazio il rappresentante del Governo per la risposta, anche se non ne sono pienamente soddisfatto."
BARBATO,20/07/2006,"Svolgimento di interpellanze e di interrogazioni(ore 10,10)","La gravità della situazione investe una zona meravigliosa della Campania, che rispetto alle difficoltà e alle crisi di sviluppo, come dicevo prima, costituisce una delle poche risorse possibili affinché il Sud possa finalmente riuscire ad emergere. Al di là delle lungaggini giudiziarie, dei codici, ci aspettiamo dal Governo un intervento eccezionale, proprio perché vi sono molti operatori turistici che, come tanti altri che lavorano sul territorio, non hanno prospettive. Ecco perché eccezionalmente chiedevo al Governo un intervento forte."
BARBATO,20/07/2006,"Svolgimento di interpellanze e di interrogazioni(ore 10,10)","La  della mia interpellanza, inoltrata anche all'assessorato regionale competente, da cui attendo ancora risposta, va ricercata nella volontà di sollevare la problematica a livello nazionale, nel tentativo di ottenere, in luogo delle lungaggini giudiziarie - come dicevo prima - e in via definitiva, il ripristino della situazione  assicurando il rispetto dei princìpi di legalità violati in più aspetti, anche costituzionali, dall'ordinanza del sindaco di Bacoli."
BARBATO,20/07/2006,"Svolgimento di interpellanze e di interrogazioni(ore 10,10)","I cittadini e tutti gli operatori si aspettano qualcosa di più. La zona era stata individuata come area da recuperare, perché è una delle più belle della costa italiana; da troppi anni, purtroppo, versa in uno stato di abbandono per la mancanza di politiche messe in campo negli ultimi anni da tutti i Governi, di centro-destra e di centro-sinistra: questo va detto con responsabilità."
BARBATO,20/07/2006,"Svolgimento di interpellanze e di interrogazioni(ore 10,10)","Ho pertanto investito i Ministeri dei trasporti e delle infrastrutture, , per ottenere una rapida e immediata risposta ad una situazione che, ingenerando caos, ha imposto forti limitazioni e diseguaglianze, nonché per palesare la costante e reiterata violazione dell'articolo 7, comma 9, del codice della strada e della direttiva ministeriale n. 3816 del 1997, disciplinante l'esonero e le agevolazioni per talune categorie di utenti, e l'inottemperanza alle direttive contenute nella relazione n. 1101/06 del Ministero delle infrastrutture e dei trasporti."
BARBATO,20/07/2006,"Svolgimento di interpellanze e di interrogazioni(ore 10,10)","In conclusione, ringrazio nuovamente il Vice ministro per la risposta e per l'attenzione riservata alla problematica. Dichiaro inoltre che, personalmente, continuerò ad appoggiare quanti ne reclamano una immediata risoluzione."
PRESIDENTE,20/07/2006,"Svolgimento di interpellanze e di interrogazioni(ore 10,10)",Segue l'interrogazione 3-00004 su una Scuola Allievi dell'Arma dei carabinieri.
PRESIDENTE,20/07/2006,"Svolgimento di interpellanze e di interrogazioni(ore 10,10)",Il rappresentante del Governo ha facoltà di rispondere a tale interrogazione.
CASULA,20/07/2006,"Svolgimento di interpellanze e di interrogazioni(ore 10,10)","In premessa alla questione sollevata con l'atto in discussione, mi sia consentita una breve riflessione sullo storico legame che esiste tra i cittadini e l'Arma dei carabinieri per la secolare tradizione di fedeltà, competenza ed efficienza che l'Arma stessa ha saputo costruire nel glorioso, silenzioso ed incessante adempimento del dovere."
CASULA,20/07/2006,"Svolgimento di interpellanze e di interrogazioni(ore 10,10)","L'Arma dei carabinieri, in una storica evoluzione che ne ha plasmato la tradizione, si è sempre mostrata in sintonia con i cambiamenti della società italiana."
CASULA,20/07/2006,"Svolgimento di interpellanze e di interrogazioni(ore 10,10)","I Carabinieri, fedeli alla Costituzione, difendono i diritti dei cittadini, in ogni parte d'Italia, secondo un concetto di sicurezza che va ben al di là della stretta difesa dal crimine tradizionale."
CASULA,20/07/2006,"Svolgimento di interpellanze e di interrogazioni(ore 10,10)","Essi, nell'anonimato del duro e generoso servizio quotidiano, sovvengono in ogni modo la cittadinanza, dandone e ricevendone incondizionata fiducia. Ciò detto, in merito alle questioni sollevate con l'atto di sindacato ispettivo in esame si precisa  che il provvedimento cui si fa riferimento è tuttora in fase di studio."
CASULA,20/07/2006,"Svolgimento di interpellanze e di interrogazioni(ore 10,10)","A tal riguardo, ricordo che le Forze armate, compresa l'Arma dei carabinieri, stanno vivendo, da tempo, un delicato e complesso processo di riorganizzazione, connesso ai provvedimenti normativi, concernenti la trasformazione dello strumento militare in senso interamente professionale."
CASULA,20/07/2006,"Svolgimento di interpellanze e di interrogazioni(ore 10,10)","L'intervenuta sospensione della coscrizione obbligatoria, in particolare, ha reso necessaria l'attuazione di un programma di sostituzione dei carabinieri ausiliari con quelli effettivi, che inciderà sensibilmente sull'entità degli arruolamenti nel ruolo iniziale."
È,20/07/2006,"Svolgimento di interpellanze e di interrogazioni(ore 10,10)","In particolare, a premessa di ogni decisione afferente eventuali ridimensionamenti o riconversioni degli enti addestrativi, tra i quali quello della Scuola allievi con sede nella caserma Cernaia di Torino, non verranno certamente trascurati gli eventuali riflessi di carattere sociale, economico ed infrastrutturale, nonché quelli connessi con i legami storici e alla presenza dei Carabinieri nel capoluogo piemontese e nelle aree interessate, anche nel rispetto del tradizionale e sentito legame dell'Arma con i cittadini."
È,20/07/2006,"Svolgimento di interpellanze e di interrogazioni(ore 10,10)","Ciò, nella consapevolezza che l'Arma dei carabinieri rappresenta una delle istituzioni più vicini ai cittadini, nei confronti dei quali svolge la sua costante azione di prevenzione sia delle persone, che dei loro beni, quale espressione significativa della presenza dello Stato sul territorio."
GHIGO,20/07/2006,"Svolgimento di interpellanze e di interrogazioni(ore 10,10)",Domando di parlare.
PRESIDENTE,20/07/2006,"Svolgimento di interpellanze e di interrogazioni(ore 10,10)",Ne ha facoltà.
GHIGO,20/07/2006,"Svolgimento di interpellanze e di interrogazioni(ore 10,10)","Signor Sottosegretario, se l'accento non l'ha tradita, c'è un legame di vecchia data tra le sue origini regionali e la mia Regione e indubbiamente l'Arma dei carabinieri ne rappresenta un anello di congiunzione più che evidente."
GHIGO,20/07/2006,"Svolgimento di interpellanze e di interrogazioni(ore 10,10)","La mia interrogazione nasce un po' anche da un fatto sentimentale, giacché ho seguito il corso da allievo carabiniere ausiliario in quella caserma, che rappresenta, per la città di Torino, il luogo dove molte generazioni di giovani ragazzi torinesi hanno prestato servizio nell'Esercito, nell'Arma dei carabinieri. Pertanto, esiste un forte legame tra i carabinieri e la città di Torino, perché è proprio a Torino che l'Arma è nata nel 1814."
GHIGO,20/07/2006,"Svolgimento di interpellanze e di interrogazioni(ore 10,10)","Comprendo che l'eliminazione della leva obbligatoria e la trasformazione dei carabinieri ausiliari in carabinieri effettivi abbiano sconvolto gli aspetti organizzativi dell'Arma dei carabinieri. Ritengo però - e le sue parole in parte mi tranquillizzano - che, per quanto concerne la distribuzione logistica delle scuole di formazione (non dimentichiamo che a Torino c'è anche la sede di formazione degli alti comandi dell'Esercito e, di conseguenza, credo che questa tradizione, questo , questa capacità formativa, tipica della nostra città, non debbano essere persi) e nell'ambito delle valutazioni generali sulla ristrutturazione delle sedi di formazione per l'Arma dei carabinieri (ora tutti effettivi), Torino debba necessariamente - mi auguro - essere considerata irrinunciabile."
PRESIDENTE,20/07/2006,"Svolgimento di interpellanze e di interrogazioni(ore 10,10)",Lo svolgimento delle interpellanze e delle interrogazioni all'ordine del giorno è così esaurito.
PRESIDENTE,20/07/2006,"Interpellanze e interrogazioni, annunzio","Comunico che sono pervenute alla Presidenza interpellanze e interrogazioni, pubblicate nell'allegato B al Resoconto della seduta odierna."
PRESIDENTE,20/07/2006,Ordine del giorno per la seduta di lunedì  24 luglio 2006,"Il Senato tornerà a riunirsi in seduta pubblica lunedì 24 luglio, alle ore 15, con il seguente ordine del giorno:"
PRESIDENTE,20/07/2006,Ordine del giorno per la seduta di lunedì  24 luglio 2006,La seduta è tolta
