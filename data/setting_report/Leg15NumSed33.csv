name_speaker,datetime,topic,text
PRESIDENTE,19/09/2006,Presidenza del presidente MARINI,La seduta è aperta
PRESIDENTE,19/09/2006,Presidenza del presidente MARINI,Si dia lettura del processo verbale.
PRESIDENTE,19/09/2006,Presidenza del presidente MARINI,"Non essendovi osservazioni, il processo verbale è approvato."
PRESIDENTE,19/09/2006,Comunicazioni della Presidenza,"L'elenco dei senatori in congedo e assenti per incarico ricevuto dal Senato, nonché ulteriori comunicazioni all'Assemblea saranno pubblicati nell'allegato B al Resoconto della seduta odierna."
PRESIDENTE,19/09/2006,Preannunzio di votazioni mediante procedimento elettronico,Avverto che nel corso della seduta odierna potranno essere effettuate votazioni qualificate mediante il procedimento elettronico.
PRESIDENTE,19/09/2006,Preannunzio di votazioni mediante procedimento elettronico,"Pertanto decorre da questo momento il termine di venti minuti dal preavviso previsto dall'articolo 119, comma 1, del Regolamento"
PRESIDENTE,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Onorevoli colleghi, rendo all'Assemblea il triste annuncio della scomparsa del senatore Ignazio Manunza, deceduto improvvisamente il 24 agosto scorso a sessantasei anni."
PRESIDENTE,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Fortemente impegnato nella realtà politica della Sardegna, il senatore Manunza aveva una lunga carriera politica alle spalle. Già consigliere regionale e sindaco di Oristano, la sua città, dal 1981 al 1984, era stato eletto per la prima volta al Senato nella XIV legislatura e quindi in quella corrente nelle liste di Forza Italia. Recentemente aveva contribuito alla nascita del Gruppo della Democrazia Cristiana-Partito repubblicano italiano-Indipendenti-Movimento per l'Autonomia."
PRESIDENTE,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,In Senato tutti lo ricordiamo per il tratto mite e discreto e per l'assidua ed esemplare presenza ai lavori parlamentari in Aula e in Commissione.
PRESIDENTE,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Alla vedova, signora Adriana, ai figli, ai colleghi del Gruppo di appartenenza e del suo partito, agli elettori della Sardegna esprimo il cordoglio mio personale e dell'intera Assemblea."
PRESIDENTE,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Debbo e voglio poi anche ricordare con dolore e angoscia l'assassinio di suor Leonella Sgorbati e della sua guardia del corpo, uccisi a Mogadiscio in un atto di atroce violenza. La figura umana e morale di suor Leonella emerge in queste ore con sempre maggiore chiarezza. Una persona che aveva dedicato l'intera sua vita all'assistenza ai più bisognosi, al colloquio e alla comprensione degli altri, fino al sacrificio estremo nobilitato dalle ultime parole con le quali ella ha chiesto perdono per i suoi assassini."
PRESIDENTE,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Ho già avuto modo di esprimere ai familiari e alle consorelle di suor Leonella il più profondo cordoglio mio e di Palazzo Madama. Nel momento in cui sembrano accentuarsi le ragioni di contrapposizione tra le religioni, dobbiamo tutti lavorare affinché la disponibilità al confronto e al dialogo interreligioso che il Pontefice ha voluto ribadire nel suo discorso di domenica scorsa prevalga fra tutti. Invito l'Assemblea ad osservare un momento di raccoglimento. )."
SCHIFANI,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,Domando di parlare.
PRESIDENTE,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,Ne ha facoltà.
SCHIFANI,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Signor Presidente, poche parole, ma sentite, a nome del mio Gruppo per la scomparsa dolorosa dell'amico e collega Ignazio Manunza, eletto in Forza Italia per la seconda legislatura, collega caro, persona saggia dai modi e dal temperamento oculato e razionale."
SCHIFANI,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Una persona che ci mancherà, che mancherà al suo territorio, alla sua Sardegna, ai suoi amici, ai tanti amici che abbiamo avuto modo di incontrare ad agosto in occasione delle sue esequie."
SCHIFANI,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"È stata una scomparsa improvvisa. Preferiamo ricordarlo seduto nei nostri banchi - come ella molto opportunamente ha ricordato - sempre attento, personaggio della politica locale, ma anche di quella nazionale; attento ai lavori dell'Aula, presente, non soltanto con il corpo, ma con la mente, sempre attento anche alle esigenze della sua Regione."
SCHIFANI,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Non dimentico, non possiamo dimenticare, le sue battaglie per il riconoscimento di alcune prerogative e di alcuni diritti della sua terra, la sua Sardegna. Non possiamo dimenticare la sua storia, la sua militanza politica in quel territorio, dove è stato sindaco ed assessore regionale. È stato un uomo di spicco che ha fatto crescere il suo territorio, la sua Isola."
SCHIFANI,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Ignazio Manunza è andato via improvvisamente: nessuno di noi lo immaginava. Vogliamo ricordare di lui l'espressione quasi sorniona, ma pacata e saggia di una persona che sapeva dove andava, sapeva dove si dirigeva la sua politica, quella politica nella quale si era sempre identificato e per la quale aveva sempre dato alla sua amata terra il massimo di se stesso."
SCHIFANI,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,Con questo ci associamo al dolore dei suoi familiari e dei suoi amici e di tutti coloro che hanno creduto nel suo progetto.
MANZIONE,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,Domando di parlare.
PRESIDENTE,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,Ne ha facoltà.
MANZIONE,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Signor Presidente, abbiamo vissuto in quest'Aula, nella scorsa legislatura, momenti di confronto a volte molto aspro e intenso. Mi accadeva spesso di girarmi alla mia sinistra e di incrociare immediatamente lo sguardo di un collega al quale non si poteva non essere affezionati: Ignazio Manunza."
MANZIONE,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Aveva una disponibilità espressa anche dal tratto somatico, aveva una saggezza che si rinveniva nelle sue parole, che non erano mai parole fuori posto o pronunciate a caso: era una persona, al di là dell'atteggiamento, profondamente aperta e disponibile. Era uno di quei colleghi con i quali, nonostante le diverse posizioni politiche, si ha sempre il piacere di ritrovarsi, di rivedersi e di riscoprire che, anche da opposte barricate, vi è un modo comune di intendere la politica, fatto di passione, di coinvolgimento, di radicamento sul territorio."
MANZIONE,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Lo voglio ricordare così. È una delle persone che quando sono stato male in Aula mi è stata vicina, più di tante altre; voglio ricordare quel sorriso profondo al quale faceva riferimento anche il collega Schifani, il sorriso di un uomo che sa già cosa accadrà domani, perché ha vissuto con profonda passione il suo passato e con grande consapevolezza l'oggi, il quotidiano. In questa dimensione so che Ignazio, in qualche modo, continuerà ad essere sempre con noi, con quel sorriso."
MANZIONE,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"A nome del Gruppo dell'Ulivo e di tutti i colleghi che nella passata legislatura hanno avuto la possibilità di conoscerlo a fondo, intendo rinnovare il nostro cordoglio innanzitutto alla famiglia; un cordoglio che appartiene a tutti noi, perché è venuto a mancare uno di noi."
POLLEDRI,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,Domando di parlare.
PRESIDENTE,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,Ne ha facoltà.
POLLEDRI,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Signor Presidente, il Gruppo della Lega Nord si associa al dolore dei familiari per la perdita del collega Manunza. Lo ricordano - soprattutto i senatori della passata legislatura - come un esempio di attività proficua e di umana comprensione."
POLLEDRI,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Esprimiamo altresì una sentita parola di cordoglio per la perdita di suor Leonella Sgorbati, tristemente uccisa a Mogadiscio; il mio cordoglio è poi particolarmente sentito, perché era piacentina come me. Crediamo sia stato un esempio da seguire, nel segno del perdono inteso come moltiplicazione dell'amore."
POLLEDRI,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Però, signor Presidente, non ci sottraiamo al tema della reciprocità. La preoccupazione estrema per la sorte dei cristiani, dei nostri missionari e degli operatori del volontariato in questo momento in giro per il mondo deve accomunare la politica italiana e unire questo Parlamento. Crediamo che tale preoccupazione dovrà trovare lo spazio politico per una meditazione sul tema della reciprocità: non è possibile che vi sia una mattanza di cristiani in giro per il mondo e che si possa semplicemente invocare il dialogo."
POLLEDRI,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Parimenti, signor Presidente, ci consenta di esprimere il rammarico, ed anche il cordoglio ai familiari, per la perdita di Oriana Fallaci.  Un personaggio, signor Presidente, che ha marcato non solamente la vita letteraria, ma anche la coscienza critica del Paese. Credo che la nostra gratitudine vada espressa per le sue affermazioni anche contestabili, perché hanno suscitato una profonda critica, ma dettate dall'amore sincero per la nostra terra e per i valori dell'Occidente."
PRESIDENTE,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Senatore Polledri, desidero soltanto sottolineare che al ricordo di Oriana Fallaci si è associato il Senato. Ho provveduto, già nei giorni scorsi, a nome mio e di questo ramo del Parlamento, a comunicare i nostri sentimenti alla famiglia di una persona così importante per la cultura italiana di questi decenni."
MATTEOLI,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,Domando di parlare.
PRESIDENTE,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,Ne ha facoltà.
MATTEOLI,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Anch'io, signor Presidente, mi associo, così come hanno fatto altri colleghi, alla manifestazione di cordoglio per il lutto che ha colpito la famiglia del senatore Manunza."
MATTEOLI,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Ho avuto occasione di conoscerlo più di trent'anni fa perché, per i casi della vita, ho abitato per un anno ad Oristano per ragioni di lavoro. L'ho ritrovato qui al Senato con lo stesso spirito dei decenni passati; ricordammo alcune delle chiacchierate che facemmo allora e ho appreso soltanto da pochi giorni - quand'è accaduto mi trovavo all'estero - della sua morte."
MATTEOLI,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Desidero, quindi, anch'io associarmi alle parole che hanno già pronunciato i miei colleghi per la sua scomparsa."
SODANO,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,Domando di parlare.
PRESIDENTE,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,Ne ha facoltà.
SODANO,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Signor Presidente, desidero brevemente intervenire per esprimere a mia volta, a nome del Gruppo Rifondazione Comunista-Sinistra Europea, il cordoglio per la scomparsa del senatore Manunza."
SODANO,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Insieme al collega Malabarba ho avuto modo di conoscerlo nella passata legislatura e - come ricordato da lei, Presidente, e da altri colleghi - abbiamo avuto modo di apprezzarne soprattutto il tratto umano ed il sorriso disarmante che, anche nei momenti di maggior tensione in quest'Aula, è stato spesso utilissimo per recuperare la dialettica democratica."
SODANO,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Ci associamo, quindi, alle espressioni di dolore e di cordoglio dei colleghi per la scomparsa del senatore Manunza, estendendo le nostre condoglianze alla famiglia."
DONOFRIO,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,Domando di parlare.
PRESIDENTE,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,Ne ha facoltà.
DONOFRIO,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Signor Presidente, anche il Gruppo UDC si associa in modo particolare al dolore del Gruppo di Forza Italia e della famiglia per la morte del senatore Manunza."
DONOFRIO,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Non ero, purtroppo, tra coloro che avevano avuto la fortuna di conoscerlo bene personalmente. Ne ho sentito parlare molto bene da coloro che lo ebbero come collega in Commissione. Il nostro rammarico, dunque, non è minore."
MASSIDDA,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,Domando di parlare.
PRESIDENTE,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,Ne ha facoltà.
MASSIDDA,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Vorrei associarmi a tutto ciò che è stato detto su Ignazio Manunza. Potrei dire tante altre cose perché assieme abbiamo fatto diverse campagne elettorali. Lo conoscevo da molti anni e per molto tempo abbiamo percorso la stessa strada; vorrei pertanto ricordare qualcosa che ultimamente, nelle nostre Aule, non è molto consueto."
MASSIDDA,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Ignazio stava male da molto tempo; spesso, di fronte a certe malattie, è consigliabile ridurre l'impegno politico, ma era tanto l'amore e il legame con gli elettori che gli avevano dato fiducia che anche in momenti difficili per la sua salute voleva essere presente in quest'Aula. Lo dico per ricordare ai tanti colleghi che talvolta non sono presenti ai nostri lavori quanto sia importante il nostro ruolo e quanto abbia dato con il proprio lavoro e con il proprio esempio Ignazio, che, insieme a me e ad altri parlamentari di Forza Italia, ha voluto aiutare gli amici della Democrazia Cristiana e del Movimento per l'Autonomia ad avere la dignità di Gruppo per potere svolgere appieno la loro azione."
MASSIDDA,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Per queste ragioni mi associo al dolore dei familiari e voglio portare, a nome del nostro Gruppo, un contributo affettuoso al ricordo di Ignazio."
MASTELLA,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,Domando di parlare.
PRESIDENTE,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,Ne ha facoltà.
MASTELLA,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"In rappresentanza del Governo, esprime solidarietà alla famiglia e vicinanza al Gruppo di Forza Italia, di cui era espressione politica, un amico del senatore Manunza. Ne ricordo i tratti di uomo mite, ma anche determinato, e il suo profondo affetto e legame con la realtà territoriale di Oristano. È un nesso, quello tra territorio e chi è presente nelle istituzioni, che forse negli ultimi tempi, per le ragioni più varie, affidate a considerazioni politologiche, mi pare molto più labile. Ricordo il senatore Manunza con grande affetto per la sua umanità ed esprimo sinceramente questa mia doglianza in termini umani."
MASTELLA,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Signor Presidente, lei ha ricordato anche suor Leonella. Vorrei esprimere, pure in questo caso, la nostra partecipazione, sia a livello personale, come cristiano convinto, sia a nome del Governo, la nostra solidarietà laica e istituzionale. Mi auguro che, come ha dichiarato recentemente anche il Sommo Pontefice, continui e possa continuare il dialogo tra le religioni, nonostante questi tragici episodi. Con ciò esprimo in modo evidente la convinzione che non vi sia solitudine del Pontefice nell'esprimere le proprie considerazioni ma, per quanto mi riguarda, vi è vicinanza."
MASTELLA,19/09/2006,Sulla scomparsa del senatore Ignazio Manunza e di Oriana Fallaci. Sull'uccisione a Mogadiscio di suor Leonella Sgorbati,"Infine, per quanto riguarda Oriana Fallaci, vorrei precisare che si possono anche nutrire delle perplessità - le ho nutrite anch'io - in ordine alle opinioni che, soprattutto di recente, la Fallaci aveva manifestato. Da giornalista, anche se modesto evidentemente, mi fa piacere ricordare a quest'Aula che il problema, tra noi e nei confronti della Fallaci, non è condividere le stesse opinioni, ma rispettare le opinioni degli altri. Nel rispetto di un'opinione differente dalla mia, mi inchino ad Oriana Fallaci."
PRESIDENTE,19/09/2006,"Senato, composizione","Informo che la Giunta delle elezioni e delle immunità parlamentari ha comunicato che, occorrendo provvedere ai sensi dell'articolo 19 del decreto legislativo 20 dicembre 1993, n. 533, nonché del parere della Giunta per il Regolamento espresso nella seduta del 7 giugno 2006 all'attribuzione del seggio resosi vacante nella Regione Sardegna a seguito del decesso del senatore Ignazio Manunza, ha riscontrato nella seduta odierna che il candidato che segue immediatamente l'ultimo degli eletti nell'ordine progressivo della lista alla quale apparteneva il predetto senatore è Fedele Sanciu."
PRESIDENTE,19/09/2006,"Senato, composizione",Do atto alla Giunta di questa comunicazione e proclamo senatore Fedele Sanciu. Avverto che da oggi decorre nei confronti del nuovo proclamato il termine di venti giorni per la presentazione di eventuali reclami.
PRESIDENTE,19/09/2006,"Disegni di legge, annunzio di presentazione","Comunico che, in data 15 settembre 2006, è stato presentato il seguente disegno di legge:"
PRESIDENTE,19/09/2006,"Disegni di legge, annunzio di presentazione","«Conversione in legge del decreto-legge 15 settembre 2006, n. 258, recante disposizioni urgenti di adeguamento alla sentenza della Corte di giustizia delle Comunità europee in data 14 settembre 2006 nella causa C-228/05, in materia di detraibilità dell'IVA» (953)."
PRESIDENTE,19/09/2006,Sui lavori del Senato,"Onorevoli colleghi, la Conferenza dei Capigruppo, riunitasi oggi, ha definito a maggioranza il calendario dei lavori dell'Assemblea fino al 28 settembre."
PRESIDENTE,19/09/2006,Sui lavori del Senato,"Come già stabilito prima della pausa estiva, riprenderà da oggi l'esame del disegno di legge recante «Sospensione dell'efficacia di disposizioni in tema di ordinamento giudiziario»."
PRESIDENTE,19/09/2006,Sui lavori del Senato,"Nel corso della seduta pomeridiana di domani, mercoledì 20 settembre, sarà sottoposto alla deliberazione dell'Assemblea il parere contrario della 1 Commissione permanente sui presupposti di costituzionalità del decreto-legge in materia di IVA. Tale votazione prevede la necessaria presenza del numero legale."
PRESIDENTE,19/09/2006,Sui lavori del Senato,Nell'ambito della seduta antimeridiana di giovedì 21 settembre sarà esaminata la relazione della Giunta delle elezioni e delle immunità parlamentari in ordine a una richiesta di autorizzazione a procedere.
PRESIDENTE,19/09/2006,Sui lavori del Senato,"Il calendario della prossima settimana, oltre al seguito degli argomenti non conclusi, prevede la discussione dei disegni di legge, ove conclusi dalle Commissioni competenti, relativi alla ricostituzione delle Commissioni di inchiesta antimafia e sul ciclo dei rifiuti, nonché delle proposte istitutive delle Commissioni monocamerali di inchiesta sugli infortuni sul lavoro e sull'uranio impoverito."
PRESIDENTE,19/09/2006,Sui lavori del Senato,Nella seduta antimeridiana di giovedì 28 settembre sarà discusso il bilancio interno del Senato insieme al rendiconto.
PRESIDENTE,19/09/2006,Sui lavori del Senato,"Infine, per quanto concerne la vicenda Telecom, il Presidente del Consiglio dei ministri ha preannunciato la propria disponibilità a riferire al Parlamento, con modalità ancora da definire, nella giornata di giovedì 28 settembre."
PRESIDENTE,19/09/2006,Sui lavori del Senato,La Conferenza dei Capigruppo tornerà a riunirsi martedì prossimo per un adeguamento del calendario.
PRESIDENTE,19/09/2006,Sui lavori del Senato,"Voglio aggiungere un solo chiarimento, che mi sembra importante. Poiché ci sono state dichiarazioni e interpretazioni su quali modalità, dove e come il 28 settembre il Presidente del Consiglio riferirà sul caso Telecom, io vi comunico - perché per la distanza che c'è abbiamo incaricato il Governo di prendere i contatti portando la richiesta pressante di molti dei Gruppi che su questo problema riferisse direttamente il Presidente del Consiglio - l'unico dato ufficiale su questo punto, che, per evitare confusioni, è stato espresso dal Ministro per i rapporti con il Parlamento."
PRESIDENTE,19/09/2006,Sui lavori del Senato,Il presidente Prodi - comunica il ministro Chiti a nome del Presidente del Consiglio - farà un'informativa a un ramo del Parlamento e saranno poi i Presidenti delle Camere a decidere.
PRESIDENTE,19/09/2006,Sui lavori del Senato,"Questa era una sottolineatura che volevo fare, perché ho letto già diverse interpretazioni sul punto. Questa è la notizia ufficiale."
PRESIDENTE,19/09/2006,Programma dei lavori dell'Assemblea,"La Conferenza dei Presidenti dei Gruppi parlamentari, riunitasi oggi con la presenza dei Vice presidenti del Senato e con l'intervento del rappresentante del Governo, ha adottato - ai sensi dell'articolo 53 del Regolamento - il programma dei lavori del Senato per i mesi di settembre, ottobre, novembre e dicembre 2006:"
PRESIDENTE,19/09/2006,Programma dei lavori dell'Assemblea,- Disegno di legge n. 635 - Sospensione dell'efficacia di disposizioni in tema di ordinamento giudiziario
PRESIDENTE,19/09/2006,Programma dei lavori dell'Assemblea,- Disegno di legge n. 762-B - Istituzione di una Commissione parlamentare di inchiesta sul fenomeno della criminalità organizzata mafiosa o similare
PRESIDENTE,19/09/2006,Programma dei lavori dell'Assemblea,- Disegno di legge n. 768-B - Istituzione di una Commissione parlamentare di inchiesta sul ciclo dei rifiuti e sulle attività illecite ad esso connesse
PRESIDENTE,19/09/2006,Programma dei lavori dell'Assemblea,"-  XXII, n. 7 - Proposta di inchiesta parlamentare sull'Istituzione di una Commissione parlamentare d'inchiesta sugli infortuni sul lavoro con particolare riguardo alle cosiddette ""morti bianche"""
PRESIDENTE,19/09/2006,Programma dei lavori dell'Assemblea,"-  XXII, n. 3 - Proposta di inchiesta parlamentare sull'Istituzione di una Commissione parlamentare di inchiesta sui casi di morte e gravi malattie che hanno colpito il personale italiano impiegato nelle missioni militari all'estero, nei poligoni di tiro e nei siti in cui vengono stoccati munizionamenti, nonché le popolazioni civili nei teatri di conflitto e nelle zone adiacenti le basi militari sul territorio nazionale, con particolare attenzione agli effetti dell'utilizzo di proiettili all'uranio impoverito e della dispersione nell'ambiente di nanoparticelle di minerali pesanti prodotte dalle esplosioni di materiale bellico"
PRESIDENTE,19/09/2006,Programma dei lavori dell'Assemblea,"- Disegni di legge nn. 353, 354, 519 e 588 - Istituzione di una Commissione parlamentare di inchiesta sulla situazione dello sport del calcio in Italia e  XXII, n. 8 - Istituzione di una Commissione parlamentare di inchiesta sul calcio professionistico e sulle attività economico-sociali ad esso connesse"
PRESIDENTE,19/09/2006,Programma dei lavori dell'Assemblea,- Disegno di legge n. …. - Istituzione di una Commissione parlamentare di inchiesta sugli effetti dell'amianto
PRESIDENTE,19/09/2006,Programma dei lavori dell'Assemblea,- Disegni di legge di conversione di decreti-legge
PRESIDENTE,19/09/2006,Programma dei lavori dell'Assemblea,- Ratifiche di accordi internazionali
PRESIDENTE,19/09/2006,Programma dei lavori dell'Assemblea,- Documenti di bilancio
PRESIDENTE,19/09/2006,Programma dei lavori dell'Assemblea,- Bilancio interno e rendiconto del Senato
PRESIDENTE,19/09/2006,Programma dei lavori dell'Assemblea,- Documenti definiti dalla Giunta delle elezioni e delle immunità parlamentari
PRESIDENTE,19/09/2006,Programma dei lavori dell'Assemblea,- Mozioni
PRESIDENTE,19/09/2006,Programma dei lavori dell'Assemblea,- Interpellanze ed interrogazioni.
PRESIDENTE,19/09/2006,"del senatore Schifani, reiezione della proposta del senatore Castelli","Nel corso della stessa riunione, la Conferenza dei Presidenti dei Gruppi parlamentari ha altresì adottato - ai sensi dell'articolo 55 del Regolamento - il calendario dei lavori per il periodo dal  19 al 28 settembre 2006:"
PRESIDENTE,19/09/2006,"del senatore Schifani, reiezione della proposta del senatore Castelli","Gli emendamenti ai disegni di legge nn. 762-B (Inchiesta antimafia), 768-B (Inchiesta rifiuti), nonché ai  XXII, n. 7 (Inchiesta infortuni sul lavoro) e XXII, n. 3 (Inchiesta uranio impoverito) dovranno essere presentati entro le ore 19 di giovedì 21 settembre 2006."
SCHIFANI,19/09/2006,"del senatore Schifani, reiezione della proposta del senatore Castelli",Domando di parlare.
PRESIDENTE,19/09/2006,"del senatore Schifani, reiezione della proposta del senatore Castelli",Ne ha facoltà.
SCHIFANI,19/09/2006,"del senatore Schifani, reiezione della proposta del senatore Castelli","Signor Presidente, questo calendario che ci è stato comunicato e che è stato approvato soltanto a maggioranza, pur contenendo l'avvenuto inserimento di alcuni disegni di legge che trovano il consenso dell'opposizione, quale quello relativo all'istituzione delle Commissioni di inchiesta antimafia e sul ciclo dei rifiuti, e pur prevedendo un  parlamentare relativo a un disegno di legge già all'esame dell'Aula, su cui ci ha relazionato il presidente Salvi, relativo alla sospensione dell'entrata in vigore dei decreti più significativi inerenti alla riforma dell'ordinamento giudiziario, non ha trovato il nostro consenso per una motivazione di carattere squisitamente politico."
SCHIFANI,19/09/2006,"del senatore Schifani, reiezione della proposta del senatore Castelli","In questi giorni si è parlato tanto, ed è sotto gli occhi di tutti come la vicenda che ha dato luogo alle dimissioni dell'amministratore delegato della Telecom e che ha visto trasmettere ad opera del consulente economico del Presidente del Consiglio, dottor Rovati, sostanzialmente un piano di nazionalizzazione della Telecom abbia occupato il dibattito politico dando luogo a una serie di fortissime perplessità sia all'interno dell'opposizione ma notevolmente anche all'interno della stessa maggioranza."
SCHIFANI,19/09/2006,"del senatore Schifani, reiezione della proposta del senatore Castelli","Si è parlato tanto dell'esigenza di chiarezza da parte del Presidente del Consiglio su questa vicenda. Una chiarezza che coinvolge la stessa persona del Presidente del Consiglio, non tanto il Governo nella sua azione collegiale e nella sua linea politica, ma come responsabilità personale e politica del professor Prodi."
SCHIFANI,19/09/2006,"del senatore Schifani, reiezione della proposta del senatore Castelli","Signor Presidente, assieme a tutti i colleghi sia della maggioranza che dell'opposizione, preferiamo serenamente e pacatamente dimenticare cosa ci è stato risposto dapprima, cioè quella espressione ingenerosa del Presidente del Consiglio, che dall'estero si è permesso di dare dei pazzi ai componenti di un ramo del Parlamento che chiedevano di essere ascoltati."
SCHIFANI,19/09/2006,"del senatore Schifani, reiezione della proposta del senatore Castelli","Non vogliamo che nella nostra memoria e nella storia di questo Parlamento rimanga questa ferita. Eppure, abbiamo assistito dapprima ad una reazione scomposta da parte del presidente del Consiglio, il quale qualche giorno prima di questa richiesta aveva dichiarato al mondo intero di non conoscere affatto il piano di dismissione della Telecom che l'amministratore delegato avrebbe portato avanti, cioè la dismissione, il distacco, lo  della telefonia mobile rispetto a quella fissa. Un piano di privatizzazione che prevedeva la separazione dei due rami d'azienda."
SCHIFANI,19/09/2006,"del senatore Schifani, reiezione della proposta del senatore Castelli","Lo diceva in una maniera piccata, nervosa e arrabbiata della quale noi ci chiedevamo il motivo. Poi, appresa la notizia che il consulente economico dello stesso professor Prodi aveva mandato a Tronchetti Provera ben altro progetto e che su quel progetto non vi era stata condivisione dell'amministratore delegato, abbiamo capito  le motivazioni della rabbia del Presidente del Consiglio in quanto le sue proposte non erano state accolte."
SCHIFANI,19/09/2006,"del senatore Schifani, reiezione della proposta del senatore Castelli","Si è voluto prendere da parte del Presidente del Consiglio le distanze da quanto avvenuto e si è sostanzialmente tentato di fare credere al mondo intero che il Presidente del Consiglio sconosceva l'operato del suo consulente economico il quale lavorava a Palazzo Chigi e inviava dei  su carta intestata di Palazzo Chigi. Ora, credo che su questo aspetto chiarezza andrebbe fatta, come abbiamo chiesto che venisse fatta, in Parlamento."
SCHIFANI,19/09/2006,"del senatore Schifani, reiezione della proposta del senatore Castelli","Ci è stato detto che era roba da matti. Si è detto che il Governo era pronto a riferire sulla vicenda complessiva riguardante una tematica che interessava 90.000 posti di lavoro e un'azienda che fa parte del sistema Italia, della telecomunicazione, sulla cui efficienza si misura la competitività di un Paese, e ci si è offerta la possibilità di dibattere con dei ministri che venissero a riferire su questo argomento in senso lato. Noi abbiamo chiesto con forza, ma anche con senso di responsabilità, la presenza del Presidente del Consiglio perché quel dibattito offertoci avvenisse in Parlamento alla presenza dello stesso Presidente del Consiglio affinché facesse tra l'altro chiarezza sulla sua linea di politica industriale, se è quella del dottor Rovati suo consulente economico o se è un'altra, quella di altri ministri del suo Governo. Ci è stato detto di no, ci sono state frapposte delle resistenze non indifferenti."
SCHIFANI,19/09/2006,"del senatore Schifani, reiezione della proposta del senatore Castelli","Ci siamo impegnati in una Conferenza dei Capigruppo che è durata, con una sospensione di alcune ore, ben quattro ore e finalmente, dietro le pressioni anche di componenti della stessa maggioranza che in Conferenza dei Capigruppo, assumendosi la propria responsabilità, hanno concordato sulla effettiva opportunità che il Presidente del Consiglio venisse in Parlamento e non lo fuggisse, che non avesse paura del Parlamento perché è la casa degli italiani, mezz'ora fa il presidente Marini ci ha informato della disponibilità del Presidente del Consiglio di venire, non giovedì sera, premesso che il Presidente del Consiglio atterrerà a Ciampino giovedì alle ore 12, come apprendiamo da notizie ufficiali di stampa, non venerdì mattina ma addirittura l'altro giovedì, quasi come se dimostrasse di aver bisogno di ben otto giorni per preparare il suo intervento."
SCHIFANI,19/09/2006,"del senatore Schifani, reiezione della proposta del senatore Castelli","Noi siamo pronti a dargli una mano, ma non crediamo che occorrano otto  giorni per venire a chiarire qual è la sua posizione su questa vicenda."
SCHIFANI,19/09/2006,"del senatore Schifani, reiezione della proposta del senatore Castelli","Signor Presidente, noi non adoperiamo espressioni quali quelle utilizzate dal Presidente del Consiglio. Adoperiamo il linguaggio politico, ma ci teniamo ad evitare di essere scherniti nei fatti, non soltanto nelle parole. Siamo stati offesi nelle parole con quella spiacevole espressione; adesso veniamo offesi nei fatti perché ci viene riferito che il Presidente del Consiglio ci onorerà della sua presenza ma dieci giorni dopo la nostra richiesta e, addirittura, apprendiamo di una disponibilità del Presidente del Consiglio il quale si riserva di decidere poi a quale dei due rami del Parlamento riferire, se la Camera o il Senato. Poi si valuterà."
SCHIFANI,19/09/2006,"del senatore Schifani, reiezione della proposta del senatore Castelli","Signor Presidente, il Parlamento - lei lo sa - è composto da due rami che hanno pari funzione legislativa, pari dignità politica e rivendicano perciò una parità di trattamento su un tema così delicato quale quello della vicenda Telecom.    . Mi auguro fortemente che anche i colleghi della maggioranza condividano questo nostro pensiero e che rivendichino la presenza del Presidente del Consiglio in entrambi i rami del Parlamento. Evitiamo conflitti tra Camera e Senato. Non è nel nostro costume. Vogliamo allontanare questa ipotesi, anche perché su una vicenda così delicata riteniamo che il Presidente del Consiglio debba informare il Parlamento nella sua interezza e compiutezza."
SCHIFANI,19/09/2006,"del senatore Schifani, reiezione della proposta del senatore Castelli","Ecco perché non condividiamo questa proposta di calendario e ci permettiamo di introdurre una variante che preveda la destinazione di una seduta pomeridiana nella giornata di giovedì affinché il Senato possa discutere di questo tema anche sulla base di eventuali ordini del giorno presentati dall'opposizione in presenza del Presidente del Consiglio il quale, avendo sciolto la riserva ed essendosi dichiarato disponibile a venire a riferire in uno dei rami del Parlamento, una volta atterrato a Ciampino potrà fare un piccolo sacrificio e dedicarci qualche ora per ascoltare ed essere ascoltato su una vicenda così delicata che interessa tutti, interessa la politica e la democrazia del nostro Paese.   ."
MATTEOLI,19/09/2006,"del senatore Schifani, reiezione della proposta del senatore Castelli",Domando di parlare.
PRESIDENTE,19/09/2006,"del senatore Schifani, reiezione della proposta del senatore Castelli",Ne ha facoltà.
MATTEOLI,19/09/2006,"del senatore Schifani, reiezione della proposta del senatore Castelli","Signor Presidente, come abbiamo avuto modo di esprimere già durante la Conferenza dei Capigruppo, noi siamo contrari a questo calendario."
MATTEOLI,19/09/2006,"del senatore Schifani, reiezione della proposta del senatore Castelli","Voglio aggiungere che vi è stata una provocazione continua, non da parte sua - voglio dargliene atto - ma da parte del rappresentante del Governo."
MATTEOLI,19/09/2006,"del senatore Schifani, reiezione della proposta del senatore Castelli","Questa mattina, infatti, ci è stato riferito che il Presidente del Consiglio poteva venire a riferire in Parlamento se noi avessimo presentato un'interrogazione per il  poi nel pomeriggio, quando abbiamo ripreso i nostri lavori, abbiamo saputo che il Presidente del Consiglio si è dichiarato disponibile a venire a riferire il 28 settembre. Evidentemente, quel Presidente del Consiglio, che lontano dall'Italia aveva detto che era da matti chiedere un suo intervento nelle Aule parlamentari, ha bisogno di dieci giorni di tempo per studiare il caso, per preparare il suo intervento e venire a riferire alla Camera o al Senato. Non chiediamo che il Presidente del Consiglio venga a riferire al Senato ma che venga anche in Senato; non può cavarsela soltanto con un passaggio alla Camera."
MATTEOLI,19/09/2006,"del senatore Schifani, reiezione della proposta del senatore Castelli","Voglio aggiungere un'altra considerazione, signor Presidente. Le responsabilità dei collaboratori in passato hanno visto atteggiamenti diversi. La nostra generazione ricorda il caso, avvenuto molti anni fa, che coinvolse un ministro della Repubblica, l'onorevole Lattanzio, il quale fu costretto a dimettersi a seguito della fuga di Kappler dall'Ospedale militare del Celio di Roma. Le responsabilità in realtà erano da attribuire ai suoi collaboratori, eppure il ministro Lattanzio fu costretto a dimettersi. Più recentemente abbiamo assistito alle dimissioni di un altro Ministro del precedente Governo in quanto alcuni suoi collaboratori sono stati coinvolti in una serie di vicende, il che è tutto da dimostrare; mi riferisco al collega Storace che non ha avuto alcuna remora a presentare le sue dimissioni."
MATTEOLI,19/09/2006,"del senatore Schifani, reiezione della proposta del senatore Castelli","Aspettiamo di ascoltare in questa sede le dichiarazioni del Presidente del Consiglio per procedere poi ai dovuti atti politici, ma non è accettabile che il presidente Prodi abbia snobbato il Parlamento nei modi già evidenziati."
MATTEOLI,19/09/2006,"del senatore Schifani, reiezione della proposta del senatore Castelli","Abbiamo sostenuto in Conferenza dei Capigruppo, e lo sosteniamo anche in questa sede, che i lavori parlamentari non avrebbero potuto riprendere senza avere prima ascoltato il Presidente del Consiglio sulla vicenda Telecom. Questo non è stato possibile. Pertanto, non possiamo assolutamente approvare il calendario che viene sottoposto al nostro voto."
MATTEOLI,19/09/2006,"del senatore Schifani, reiezione della proposta del senatore Castelli","Le prime quattro pagine di tutti i giornali, dal più piccolo al più grande, sono state interamente occupate per una settimana da questo argomento sul quale anche la stampa estera si è soffermata. Il Parlamento, invece, deve aspettare ancora dieci giorni per udire la parola del Presidente del Consiglio. Lo consideriamo assolutamente inaccettabile ed esprimeremo quindi un voto contrario sul calendario dei lavori dell'Assemblea che è stato presentato."
RUSSO,19/09/2006,"del senatore Schifani, reiezione della proposta del senatore Castelli",Domando di parlare.
PRESIDENTE,19/09/2006,"del senatore Schifani, reiezione della proposta del senatore Castelli",Ne ha facoltà.
RUSSO,19/09/2006,"del senatore Schifani, reiezione della proposta del senatore Castelli","Signor Presidente, il nostro Gruppo voterà a favore del calendario che tutti i Presidenti dei Gruppi parlamentari, insieme a lei, hanno costruito in sede di Conferenza dei Capigruppo, per i seguenti motivi."
RUSSO,19/09/2006,"del senatore Schifani, reiezione della proposta del senatore Castelli","Il primo, che mi sembra ci trovi tutti concordi, è che il calendario prevede l'istituzione di una serie di Commissioni di inchiesta relative al fenomeno della mafia, al ciclo dei rifiuti, agli infortuni sul lavoro - indagine che riteniamo urgente ed importante - ed infine alle cause di morte tra i militari italiani, provvedimento che abbiamo chiesto fosse discusso al più presto, richiesta accettata. Peraltro, il disegno di legge è stato approvato all'unanimità dalla 4 Commissione permanente; anche per questo riteniamo sia stato molto positivo il suo inserimento immediato nei lavori dell'Aula."
RUSSO,19/09/2006,"del senatore Schifani, reiezione della proposta del senatore Castelli","Su un punto mi sembra sia stata evidenziata una distinzione da parte dei Presidenti dei Gruppi dell'opposizione. Esso riguarda le comunicazioni sulla vicenda Telecom del Presidente del Consiglio il quale, dopo un'ampia discussione che ha coinvolto anche il Governo, ha deciso di intervenire in Parlamento il prossimo 28 settembre. Credo che occorra cogliere la positività di tale decisione. Peraltro, ritengo non vi siano responsabilità personali del presidente Prodi, e questo è un punto di rilievo che distingue maggioranza e opposizione."
RUSSO,19/09/2006,"del senatore Schifani, reiezione della proposta del senatore Castelli","Ci appare molto negativo il fatto che si tenda in qualche modo - lo hanno sostenuto proprio ora i colleghi Schifani e Matteoli - ad individuare un percorso molto limitativo di una responsabilità individuale del Presidente del Consiglio attraverso le responsabilità presunte del dottor Rovati. Credo dobbiamo abituarci a non fare politica attraverso il buco della serratura, come se fosse un . Non stiamo discutendo delle finte eruzioni di agosto avvenute nelle ville sarde ma di un grandissimo tema, e polemiche del tutto strumentali o processi di piazza, anche in Parlamento, contro il Presidente del Consiglio credo stiano a zero e non valgano nulla."
RUSSO,19/09/2006,"del senatore Schifani, reiezione della proposta del senatore Castelli","Qui il tema allude ad un grande problema: un bilancio delle privatizzazioni, la bancarotta del Governo Berlusconi per quanto riguarda la politica economica, l'indirizzo di politica industriale, le tendenze del mercato tecnologico, il governo pubblico delle reti come interesse nazionale del sistema delle telecomunicazioni."
RUSSO,19/09/2006,"del senatore Schifani, reiezione della proposta del senatore Castelli","Vogliamo discutere dei posti di lavori (ad ottobre vi è un'iniziativa sindacale); vogliamo discutere di quanto compiuto da Francia e Germania anche in termini normativi in Parlamento. I giorni ci servono per questi temi; è di questo che vogliamo discutere, non di  o di responsabilità individuale del Presidente del Consiglio, ma del fatto che ancora una volta si rischia di perdere l'ultimo settore strategico in cui l'Italia conta qualcosa nella divisione internazionale della produzione dei lavori. Si rischia di perdere, dopo una privatizzazione peraltro sbagliata, un settore importante come quello delle telecomunicazioni."
RUSSO,19/09/2006,"del senatore Schifani, reiezione della proposta del senatore Castelli","Di questo vogliamo parlare ed infatti abbiamo avanzato, nella Conferenza dei Presidenti dei Gruppi, una proposta, che l'opposizione non ha accettato, secondo cui nel frattempo le Commissioni di merito potrebbero procedere ad audizioni del dottor Trochetti Provera e del professor Guido Rossi. Crediamo che questo sia il modo più serio di affrontare in Parlamento un tema così importante. Per questo ci auguriamo che il 28 settembre il presidente del Consiglio Prodi venga in entrambi i rami del Parlamento a riferire su ordini del giorno che consentano di discutere e affrontare il tema di fondo che è, ripeto, quello della politica industriale, il rapporto pubblico-privato, gli indirizzi che il Governo e il Parlamento possono, nei confronti di una grande azienda di un settore strategico, fornire e ricevere. Di questo vogliamo parlare, non di propaganda, non di  e di responsabilità di Rovati."
RUSSO,19/09/2006,"del senatore Schifani, reiezione della proposta del senatore Castelli","Credo che il Paese, i lavoratori, le lavoratrici, i sindacati e il Parlamento possano elevarsi a una discussione seria di politica economica. Per questo approveremo il calendario.  ."
CASTELLI,19/09/2006,"del senatore Schifani, reiezione della proposta del senatore Castelli",Domando di parlare.
PRESIDENTE,19/09/2006,"del senatore Schifani, reiezione della proposta del senatore Castelli",Ne ha facoltà.
CASTELLI,19/09/2006,"del senatore Schifani, reiezione della proposta del senatore Castelli","Signor Presidente, in parte i colleghi Schifani e Matteoli hanno già articolato e argomentato i motivi per i quali non ci siamo sentiti di votare questo calendario. Non tornerò sulle questioni già aperte, ma credo che alcune questioni della vicenda Telecom vadano sottolineate. I fatti ci forniscono alcune informazioni precise. Esistono due questioni per dirimere le quali riteniamo indispensabile che il presidente Prodi venga a riferire in Parlamento."
CASTELLI,19/09/2006,"del senatore Schifani, reiezione della proposta del senatore Castelli","La prima riguarda cosa è accaduto veramente, perché i fatti ci forniscono alcune notizie. Per esempio, sappiamo che l'ex amministratore delegato Tronchetti Provera illustra un piano di riassetto della Telecom che prevede probabilmente lo  della TIM; ancora i fatti ci dicono che il Presidente Prodi reagisce in maniera stizzita e anche violenta, dicendo che non ne sapeva nulla, come se il mercato dovesse essere diretto come ai tempi del Cominform. In seguito a queste vicende si verifica sotto gli occhi di tutti un episodio molto semplice: Tronchetti Provera si dimette e al suo posto arriva il demiurgo, il  di questi ultimi tempi delle vicende politiche, economiche e calcistiche italiane, Guido Rossi."
CASTELLI,19/09/2006,"del senatore Schifani, reiezione della proposta del senatore Castelli","Credo che questo sia un tema non di secondaria importanza. Nessuno lo ha mai sollevato, ma credo che dobbiamo domandarci come mai proprio Guido Rossi viene nominato a capo della Telecom. Intanto, devo far rimarcare che non appena la sinistra va al Governo comincia a pasticciare con Telecom. Questo è il punto fondamentale     É accaduto ai tempi non ancora chiariti di Telekom Serbia, quando, guarda caso, proprio Guido Rossi era alla guida di Telecom; accade ancora oggi e ritorna lo stesso personaggio."
CASTELLI,19/09/2006,"del senatore Schifani, reiezione della proposta del senatore Castelli","Ricordo che dagli uffici di Guido Rossi è uscita la prima denuncia sulla questione dei furbetti del quartierino; ma credo di essere facile profeta se dirò che in questo caso nessuna intercettazione verrà mai pubblicata sul «Corriere della sera» o su «la Repubblica».  . Non sapremo mai che cosa Guido Rossi, Prodi e Tronchetti Provera si sono detti in questi giorni; su questo non c'è il minimo dubbio."
CASTELLI,19/09/2006,"del senatore Schifani, reiezione della proposta del senatore Castelli","Bene, allora dobbiamo interrogarci; io sono inquieto su questo personaggio. Ricordo che la Telecom non è soltanto una delle più grandi aziende italiane, non occupa soltanto uno dei settori strategici nella sfida della globalizzazione: la Telecom è il grande fratello che ci controlla. Il fatto che da oggi, in qualche modo, ci possa essere Prodi che indirettamente, tramite i suoi sodali, controlla le nostre telefonate non mi lascia assolutamente tranquillo.   . Questo è un dato che dobbiamo assolutamente sottolineare. Non è fantascienza, purtroppo, perché abbiamo visto che Telecom, in questi ultimi tempi, è stata protagonista di episodi estremamente oscuri. Mi riferisco alla vicenda Abu Omar, dove ci sono stati anche dei morti legati a queste oscure vicende."
CASTELLI,19/09/2006,"del senatore Schifani, reiezione della proposta del senatore Castelli","Bene, occorre che si faccia chiarezza su questo punto, una chiarezza estrema. Mi stupisce che non sia la maggioranza a pretenderla, quantomeno in Senato. Vedete, oggi nella Conferenza dei Capigruppo è successa una cosa abbastanza strana: abbiamo visto dei Capigruppo della sinistra difendere a spada tratta il fatto che Prodi volesse, bontà sua, rispondere ad un . Pensate, due minuti; ci degnava di due minuti per una vicenda così importante. Bene, i Capigruppo del Senato sono stati smentiti dai Capigruppo della Camera, a dimostrazione della confusione che regna in questo momento nella maggioranza su un tema del genere. Mi dispiace che questo soprassalto di dignità a difesa del Parlamento sia venuto dalla Camera e non dal Senato, che viene quotidianamente calpestato da questo Governo."
CASTELLI,19/09/2006,"del senatore Schifani, reiezione della proposta del senatore Castelli","Ancora una volta c'è il tentativo che in Senato non si discuta. Voglio ricordare che, se Prodi deciderà in questo senso, o se il presidente Marini non sarà in grado - io spero di sì - di difendere le prerogative del Senato, di questa questione il Senato non discuterà, perché evidentemente, per una questione di dignità, non siamo disposti a discuterne - non me ne voglia il ministro Gentiloni - con un Ministro che in questa vicenda c'entra poco o nulla."
CASTELLI,19/09/2006,"del senatore Schifani, reiezione della proposta del senatore Castelli","C'è un'altra questione per la quale non siamo d'accordo su questo calendario; si tratta di una questione che intendo sollevare con forza e che solleva la Lega, da sola. Riguarda il silenzio assordante che si è levato in questi giorni, da tutti i Parlamenti europei, sulla vicenda di Benedetto XVI.   . Non una voce si è levata a difesa del Papa. Questo è uno scandalo! Lo scandalo non sta nella violenza del mondo islamico, nel fatto che oggi non è stato più il settore dei terroristi, dei cosiddetti integralisti islamici, a cercare di chiudere la bocca alle voci più autorevoli dell'Europa cristiana, ma nel fatto che sono stati anche i Parlamenti. Questo è gravissimo! Non si è levata una voce, non una, da nessun Parlamento, italiano ed europeo, su tale questione.      ."
CASTELLI,19/09/2006,"del senatore Schifani, reiezione della proposta del senatore Castelli","La Lega non intende sottostare a questa che è una vera e propria viltà. Noi non vogliamo essere vili! Abbiamo pertanto presentato una mozione di solidarietà, a difesa non tanto e non solo di Benedetto XVI, ma della libertà. Non ci vogliono più nemmeno far parlare, questo è assolutamente intollerabile! Noi chiediamo che questa mozione venga discussa immediatamente, perché riteniamo che sia la questione più importante che, in questo momento, il Parlamento deve discutere. Non me ne vogliano i magistrati, se magari non vedranno soddisfatta la loro sete di revanscismo e di vendetta contro il provvedimento di riforma dell'ordinamento giudiziario che tanto scandalo ha suscitato. Questa è un'altra questione, che può aspettare anche qualche giorno."
CASTELLI,19/09/2006,"del senatore Schifani, reiezione della proposta del senatore Castelli",Questo è il motivo fondamentale per cui non possiamo approvare questo calendario.  .
ZANDA,19/09/2006,"del senatore Schifani, reiezione della proposta del senatore Castelli",Domando di parlare.
PRESIDENTE,19/09/2006,"del senatore Schifani, reiezione della proposta del senatore Castelli",Ne ha facoltà.
ZANDA,19/09/2006,"del senatore Schifani, reiezione della proposta del senatore Castelli","Signor Presidente, ho chiesto la parola esclusivamente per dichiarare che il Gruppo dell'Ulivo voterà a favore del calendario, ma ho anche ascoltato gli interventi dei senatori che mi hanno preceduto e debbo quindi chiedere all'Aula di poter svolgere qualche ulteriore considerazione."
ZANDA,19/09/2006,"del senatore Schifani, reiezione della proposta del senatore Castelli","Questo perché molte volte capita a tutti noi in quest'Aula, conversando con i nostri colleghi, di sentire espressioni di critica per come i  trattano i nostri lavori; spesso accade di ascoltare le lamentele dei parlamentari perché la televisione e i giornali non offrono adeguato risalto alla qualità dei temi che vengono trattati in Aula. Credo che anche noi abbiamo una qualche responsabilità - e questo dibattito conferma tale mia opinione - per il modo in cui i nostri lavori vengono trattati e per il modo in cui la politica viene raccontata all'opinione pubblica."
ZANDA,19/09/2006,"del senatore Schifani, reiezione della proposta del senatore Castelli","Signor Presidente, ci troviamo davanti alla crisi, molto grave, di un' azienda italiana che svolge un' attività delicata in un settore strategico: un' azienda che da più di cinque anni presenta un indebitamento medio superiore a 40 miliardi di euro e la cui strategia è molto difficilmente individuabile."
ZANDA,19/09/2006,"del senatore Schifani, reiezione della proposta del senatore Castelli","Si tenga conto, lo ricordo ai colleghi, che la presente questione è sorta dopo una decisione del consiglio d'amministrazione di Telecom assunta una settimana fa che, contraddicendo una decisione nella stessa materia di poco più di un anno prima, dichiarava la necessità della separazione della telefonia fissa da quella mobile. Una separazione, lo ripeto, che contraddice l'opposta decisione assunta soltanto un anno e mezzo fa, quando venne dichiarata pubblicamente l'importanza strategica delle sinergie tra i due tipi di telefonia. Ci troviamo di fronte ad un' azienda il cui indebitamento pesa nella catena alta del controllo, cosa che come tutti sanno rende molto più complicata la riduzione del debito e molto più costose tutte le operazioni tese a tale riduzione."
ZANDA,19/09/2006,"del senatore Schifani, reiezione della proposta del senatore Castelli","La Telecom, signor Presidente, ha 90.000 dipendenti; negli ultimi cinque anni ha dismesso tutti i suoi cespiti più preziosi, le società controllate che operano nel mondo, in Europa e fuori d'Europa, e il suo patrimonio immobiliare. Ha creato tutte le condizione per risanare il suo bilancio e far fronte al suo indebitamento, e viceversa non c'è riuscita, a causa del tentativo di mantenere il controllo ad una catena che detiene una partecipazione limitata e che pertanto non può permettersi di vederla ulteriormente diluita."
ZANDA,19/09/2006,"del senatore Schifani, reiezione della proposta del senatore Castelli","Ebbene, davanti ad una situazione di questa gravità, davanti al pericolo di una crisi molto consistente della più grande azienda di telecomunicazioni del nostro Paese, noi impegniamo il Parlamento a discutere di una questione che è, fatemelo dire francamente, minore. Impegniamo il Parlamento a discutere di un documento superato, privo di qualsiasi effetto e di qualsiasi efficacia, scritto da una persona perbene che ha ritenuto - per senso di responsabilità - di doversi dimettere per averlo redatto e averlo inviato alla società Telecom. E oggi impegniamo il Parlamento a discutere di questo aspetto della questione e non del cuore del problema, ossia la crisi di una società decisiva per il futuro del nostro Paese. Credo che avremo nel futuro la possibilità di parlarne ancora e mi auguro che in quelle circostanze si metta a fuoco la questione principale a cui il Parlamento, la politica, il Governo debbono prestare l'attenzione."
ZANDA,19/09/2006,"del senatore Schifani, reiezione della proposta del senatore Castelli","Signor Presidente, ho ascoltato le sue comunicazioni in apertura di seduta e mi è parso di sentire che saranno i Presidenti di Camera e Senato a decidere quale dei due rami del Parlamento vedrà il dibattito sulla questione sulla quale il Presidente del Consiglio ha dichiarato di voler venire a riferire. Non mi sembra che sia il Presidente del Consiglio a decidere in quale ramo del Parlamento verrà ma, se non ho inteso male dalle sue parole, saranno i Presidenti dei due rami del Parlamento a stabilire il calendario della discussione. Ho l'impressione, quindi, che alcune osservazioni che ho sentito svolgere non siano perfettamente esatte."
ZANDA,19/09/2006,"del senatore Schifani, reiezione della proposta del senatore Castelli","Per tali motivi, signor Presidente, voteremo a favore del calendario e mi auguro che anche su questa decisione, in spirito di collaborazione, l'opposizione possa rivedere le posizioni annunciate e aderire anch'essa al calendario che è stato annunciato."
DONOFRIO,19/09/2006,"del senatore Schifani, reiezione della proposta del senatore Castelli",Domando di parlare.
PRESIDENTE,19/09/2006,"del senatore Schifani, reiezione della proposta del senatore Castelli",Ne ha facoltà.
DONOFRIO,19/09/2006,"del senatore Schifani, reiezione della proposta del senatore Castelli","Signor Presidente, intanto vorrei tranquillizzare il collega Zanda: siamo noi dell'opposizione che chiediamo alla maggioranza di ripensare la votazione sul calendario che abbiamo all'esame. Non abbiamo nessun motivo per votarlo, per una ragione molto politica: stiamo discutendo un calendario, signor Presidente, che tace sul solo punto politico che sta a cuore a tutti noi. Il fatto che si stia parlando della questione Telecom in sede di votazione del calendario in fondo dimostra che può essere persino l'unico momento nel quale il Senato della Repubblica si possa occupare di questo problema."
DONOFRIO,19/09/2006,"del senatore Schifani, reiezione della proposta del senatore Castelli","Per il resto, sta alla disponibilità del Presidente del Consiglio decidere dove e quando andare il 28 - ci auguriamo che non abbia altri impegni quel giorno - e poi tendiamo a temere che scelga la Camera dei deputati. Non è un problema di gelosia di una Camera rispetto all'altra; piuttosto è la questione emersa con molta forza nel corso di questi dieci giorni da quando è cominciata la vicenda Telecom."
DONOFRIO,19/09/2006,"del senatore Schifani, reiezione della proposta del senatore Castelli","Il Presidente del Consiglio non aveva alcuna intenzione di venire in Parlamento. La domanda è: perché dopo dieci giorni è stato costretto a dire sì? Se avesse detto sin dal primo giorno che sarebbe venuto il 28 si sarebbe impostata in modo diverso la polemica con il Presidente del Consiglio e avremmo preso atto del fatto che riteneva normale, come gli era stato suggerito dall'amico, ex presidente della Camera, Casini, non considerare cosa da matti venire in Parlamento! La sua reazione è stata nelle prime 24 ore di dire che nulla sapeva! Addirittura ha detto: «Sono sorpreso che Telecom abbia questo progetto». Sembrava caduto dalle nuvole il Presidente del Consiglio per ricordare dieci giorni - non sono dieci mesi - la vicenda."
DONOFRIO,19/09/2006,"del senatore Schifani, reiezione della proposta del senatore Castelli","Immediatamente dopo ha detto: «È da matti andare in Parlamento! Non ci vado!». E si è discusso in Parlamento cosa sarebbe dovuto avvenire. Da parte della maggioranza si è teso a dire: purché venga il Governo! Si è cominciato a parlare di Ministri competenti: abbiamo cercato di dire che il ministro di settore, lo sventurato onorevole Gentiloni, forse competente in materia di telecomunicazioni, era certamente ignorante sul punto specifico. Quindi, avremmo avuto in Parlamento un ministro ignorante della questione. La maggioranza ha detto: va bene. Fino a stamattina sembrava del tutto normale che venisse Gentiloni."
DONOFRIO,19/09/2006,"del senatore Schifani, reiezione della proposta del senatore Castelli","La questione politica è: perché oggi il Presidente del Consiglio è stato indotto a dire sì? Solo perché una parte della sua maggioranza, della sua maggioranza, non dell'opposizione, lo ha indotto a fare una cosa doverosa. Allora la ragione è questa. Qual è la parte di questa maggioranza che si è spinta di più a chiedere questo, e perché lo ha fatto, e perché Prodi alla fine ha dovuto accettare? Non vi è dubbio che vi è stata una parte della maggioranza che ha ripetutamente affermato, anche con dichiarazioni pubbliche, anche nella Conferenza dei Capigruppo del Senato, che era opportuno che il Presidente del Consiglio venisse in Parlamento."
DONOFRIO,19/09/2006,"del senatore Schifani, reiezione della proposta del senatore Castelli","Ecco la questione politica di fronte alla quale ci troviamo. Stiamo discutendo un calendario nel quale il rapporto tra la maggioranza e il Presidente del Consiglio chiude il rapporto Parlamento-Governo. Ecco perché l'opposizione, che aveva chiesto fin dall'inizio che il Presidente venisse a riferire in Parlamento, non è stata soddisfatta per oltre dieci giorni e oggi, improvvisamente, dopo la Conferenza dei Capigruppo della Camera - che, come sappiamo, non delibera il calendario, dà un orientamento politico - il Presidente del Consiglio è stato indotto a decidere in tal senso."
DONOFRIO,19/09/2006,"del senatore Schifani, reiezione della proposta del senatore Castelli","È una questione sulla quale il Presidente del Consiglio deve riferire, è bene che glielo si dica, signor Presidente del Senato. Noi non siamo interessati a sapere se lui sapeva del documento Rovati o no, può continuare a mentire, è chiaro che nessuno gli crederà se dirà che non sapeva nulla.   . Il problema è un altro. Dobbiamo chiedere al Presidente del Consiglio - lo chiediamo fin d'ora - perché ha deciso di venire in Parlamento dopo che per dieci giorni ha detto di no, perché una parte della sua maggioranza lo ha spinto a dire sì; evidentemente, ha messo in discussione proprio il rapporto tra Prodi e Rovati, proprio il rapporto tra Prodi e il suo consigliere economico. Questo problema è stato il motivo di una rottura del rapporto di fiducia tra il Presidente del Consiglio e una parte della sua maggioranza: di ciò occorre discutere."
DONOFRIO,19/09/2006,"del senatore Schifani, reiezione della proposta del senatore Castelli","È evidente, infatti, che la maggioranza, che è disposta a sentire anche tra venti giorni il Presidente del Consiglio, gli ha dato un colpo politico serio, ha indotto il Presidente del Consiglio a fare una cosa che non intendeva fare. Poi, per carità, lo lascerà tranquillo ancora per qualche settimana o qualche mese, in quanto la maggioranza non ha nessun interesse a discutere del caso Telecom come fatto politico generale, anche se all'interno della maggioranza di Governo vi sono componenti politiche interessate a capire se vi sono privatizzazioni sbagliate, da rivedere o meno. Questo è un problema che una parte del centro-sinistra intende discutere, e fa bene a farlo, forse non ne potrà discutere al Senato; pazienza!"
DONOFRIO,19/09/2006,"del senatore Schifani, reiezione della proposta del senatore Castelli","Questa è la ragione per la quale l'opposizione chiedeva che il Presidente del Consiglio intervenisse subito; abbiamo appreso che tornerà in Italia giovedì prossimo alle ore 12. Poteva venire giovedì pomeriggio, venerdì, sabato o domenica, poteva dare immediatamente una risposta positiva alla richiesta politicamente urgente dell'opposizione. Ha ritenuto di dire no all'opposizione ed è ovvio che l'opposizione non ha motivo di accettare un calendario rispetto al quale il Presidente del Consiglio dice di no; una parte della maggioranza lo approva perché ha ottenuto quello che voleva, cioè mettere a nudo le questioni politiche sulle quali il Presidente del Consiglio teneva chiuso nel suo rapporto con Rovati il problema del rapporto con la grande impresa Telecom."
DONOFRIO,19/09/2006,"del senatore Schifani, reiezione della proposta del senatore Castelli","Questo è il problema che è esploso all'interno della maggioranza; per la prima volta, da maggio ad oggi, è esploso un problema politico reale per cui una parte dei diessini e una parte della Margherita, - non ci interessa sapere chi e perché - hanno detto al Presidente del Consiglio: «Levati dalla testa di poter decidere da solo tu e il tuo consulente su tali questioni, perché sono questioni che ci riguardano tutti». Questo è il problema politico, signor Presidente."
DONOFRIO,19/09/2006,"del senatore Schifani, reiezione della proposta del senatore Castelli","La maggioranza potrà ovviamente ottenere di non discutere del merito della questione, farà finta di discutere, come ha detto il collega Zanda, dei problemi di questa grande azienda, ma occorrerebbe capire se è in crisi da oggi o se era in crisi dipendente dalle banche da quando un altro Governo - con Prodi presidente del Consiglio - aveva deciso di attuare la sua privatizzazione.  Chi ha stabilito, all'inizio di questa vicenda, il rapporto banche-Telecom? Casualmente, come si è notato, proprio Guido Rossi, l'esperto in calcio negli stinchi, che è stato richiamato, prima dal calcio e ora dalla politica, perché la sua esperienza di calcio serve anche a questo. Vogliamo capire come nasce il rapporto Governo-Telecom, perché Prodi cerca di gestire da solo il rapporto con la Telecom, mentre una parte della maggioranza gli dice che è necessario discuterne collegialmente."
DONOFRIO,19/09/2006,"del senatore Schifani, reiezione della proposta del senatore Castelli","Questa, collega Finocchiaro, era la problematica costituzionale posta nella Conferenza dei Capigruppo. Non c'è stata una collegialità del Consiglio dei ministri, non dico dei venti Ministri, ma neanche dei Ministri che rappresentano i partiti maggiori della maggioranza di Governo. La questione che è davanti a voi riguarda il Partito democratico, riguarda questa maggioranza e il rapporto con Prodi. Prodi tende al potere assoluto del Presidente del Consiglio, mentre una parte della sua maggioranza glielo nega. Questa è la questione aperta, se vogliamo parlare di ciò. Non ci interessa che ne parleremo tra una settimana. Noi voteremo contro il calendario proposto perché si finge di non accorgersi che la questione riguarda il rapporto tra Prodi e la sua maggioranza, non tra Prodi e Rovati."
DONOFRIO,19/09/2006,"del senatore Schifani, reiezione della proposta del senatore Castelli","La maggioranza ha ottenuto, intanto, la cacciata di Rovati, che sicuramente è una persona perbene e non abbiamo alcun motivo per dubitarne. La questione politica che la maggioranza intende discutere con Prodi non riguarda soltanto la maggioranza, ma tutti i Gruppi politici."
DONOFRIO,19/09/2006,"del senatore Schifani, reiezione della proposta del senatore Castelli","Per tali ragioni, anche il Gruppo dell'UDC voterà contro questo calendario dei lavori, perché è contrario ad un atteggiamento con il quale si fa finta di credere che il problema non sia questo"
ROTONDI,19/09/2006,"del senatore Schifani, reiezione della proposta del senatore Castelli",Domando di parlare.
PRESIDENTE,19/09/2006,"del senatore Schifani, reiezione della proposta del senatore Castelli",Ne ha facoltà.
ROTONDI,19/09/2006,"del senatore Schifani, reiezione della proposta del senatore Castelli","Il Gruppo della Democrazia Cristiana non si appassiona alla disputa sul calendario dei lavori: anche noi voteremo contro. Peraltro, signor Presidente, vengono pubblicizzati calendari molto più seduttivi dei suoi; quindi, non se ne abbia a male se ci dissoceremo dalla sua offerta."
ROTONDI,19/09/2006,"del senatore Schifani, reiezione della proposta del senatore Castelli","È deprecabile che autorevolissimi colleghi della sinistra licenzino le questioni poste da tutti i Gruppi dell'opposizione - ho sentito, mi si corregga se riporto male - come un problema minore."
ROTONDI,19/09/2006,"del senatore Schifani, reiezione della proposta del senatore Castelli","La vicenda Telecom è stata riassunta da osservatori molto più competenti di me ed ha una portata che non può essere ricondotta solo al breve tratto di strada percorso dall'attuale Governo. Ma se, a fronte di quanto è avvenuto, in dialettica con la sua stessa maggioranza che due legislature fa aveva varato e gestito tale privatizzazione, il Presidente del Consiglio in carica - dalla Cina, dall'aereo presidenziale, da casa sua o da qualunque altro luogo - avesse posto le questioni a tratti sollevate nell'intervento del collega Zanda e, più marcatamente, del collega Russo Spena, rivolgendo un invito a riflettere insieme sulle politiche della Telecom e su quanto avvenuto in questi anni e a ripensare insieme alla dialettica pubblico-privato, riformulando insieme una valutazione per cui nella vita economica non esiste il pubblico e il privato, ma aziende che funzionano e aziende che non funzionano, bene, la Democrazia Cristiana avrebbe tolto tanto di cappello a questa provocazione, anzitutto culturale, del Presidente del Consiglio."
ROTONDI,19/09/2006,"del senatore Schifani, reiezione della proposta del senatore Castelli","Non dimentichiamo infatti che, pur nella miseria elettorale in cui siamo precipitati, il partito storico al quale facciamo riferimento ha alle spalle le idee dei Fanfani, dei La Pira, di coloro che hanno ideato l'approccio cristiano all'idea di un'impresa pubblica. Non abbiamo quindi dogmi a discutere anche nel merito le provocazioni che abbiamo ascoltato poco fa in quest'Aula e che potevano venire dal Presidente del Consiglio: in tale caso, sì, avremo avuto un dibattito sereno nel merito delle questioni che la crisi Telecom pone, come dai banchi della maggioranza avete chiesto."
ROTONDI,19/09/2006,"del senatore Schifani, reiezione della proposta del senatore Castelli","Ma ciò non è avvenuto da parte del Presidente del Consiglio. Ho difeso Rovati, intanto per dovere d'ufficio; personalmente, ho apprezzato Rovati che ha sempre detto di essere democristiano, affermazione che da Prodi, che deve qualcosa in più di Rovati alla Democrazia Cristiana, non abbiamo mai sentito pronunciare. Anzi, il Presidente del Consiglio in carica si è gloriato molto spesso di aver messo tra parentesi quella parte della sua esperienza politica.   Ma lasciamo perdere."
ROTONDI,19/09/2006,"del senatore Schifani, reiezione della proposta del senatore Castelli","Io difendo Rovati anche perché è un galantuomo, è un signore che ha rinunciato all'indennità, grande o piccola, che Palazzo Chigi poteva dargli; è un signore che si è assunto, anche in questa occasione, responsabilità superiori alle sue, perché di barzellette in questa stagione politica ne abbiamo ascoltate molte, ma - mi dispiace - delle tante barzellette che girano la più eclatante è quella che vi sia un consulente a Palazzo Chigi che su carta intestata manda un certo piano e il signore che sta nella stanza accanto non ne sa nulla; che i due protagonisti, quando la notizia scoppia, stanno insieme in Cina e ci restano insieme 72 ore - addirittura uno rinunziando a un viaggio di nozze - e che poi, alcuni dopo giorni, quando tutta la stampa del mondo si è occupata della vicenda, debba arrivare la lettera di dimissioni di Rovati."
ROTONDI,19/09/2006,"del senatore Schifani, reiezione della proposta del senatore Castelli","Onore a Rovati che si piglia tutte le responsabilità, ma francamente credo che non ci sia bisogno di appellarsi alla cavalleria per ricordare cosa accade nella vita delle aziende e nella vita politica. Io ho diretto alcuni giornali e quando un giudice scriveva che un mio praticante aveva offeso chicchessia, venivano presentate querele e bisognava assumersi le relative responsabilità, non mi passava neanche per la mente di dire che la colpa era del ragazzino che aveva scritto; in tribunale ci andavo io, e così si comporta il capo di un'azienda quando si trova di fronte a un collaboratore che ha sbagliato. Quando un Presidente del Consiglio ha un collaboratore che ha compiuto un atto su cui si è acceso il dibattito politico egli si presenta alla Camera o al Senato, in sala stampa, dove gli pare, ma ne risponde lui, se è il capo del Governo, non scarica le sue responsabilità su un collaboratore. ."
ROTONDI,19/09/2006,"del senatore Schifani, reiezione della proposta del senatore Castelli","Per questo motivo, il piatto d'argento che Prodi ci offre con sopra la testa di Rovati con molto distacco lo rispediamo al mittente perché il piatto è gradito ma la testa non è quella giusta! Il Presidente del Consiglio, a fronte della crisi Telecom, tace e dice che non ne sa nulla; poi vede scoppiare il caso Rovati e afferma che è da matti venire in Parlamento; poi dice a Gentiloni ""vai avanti tu che mi viene da ridere""; poi cambia idea e dice che verrà di persona, poi che verrà tra dieci giorni, poi che non sa se andrà alla Camera o al Senato."
ROTONDI,19/09/2006,"del senatore Schifani, reiezione della proposta del senatore Castelli","Temo che, a furia di frequentare la Cina, egli abbia perso la strada della ragione politica seria che la vita democratica esige e che rende necessario che un Capo di Governo che è al centro di un caso che accende l'attenzione del Paese e che riguarda un'azienda che ha 90.000 dipendenti, 5.000 dei quali già rimandati a casa per effetto della precedente privatizzazione, debba reagire in ben altra maniera."
ROTONDI,19/09/2006,"del senatore Schifani, reiezione della proposta del senatore Castelli","Per tali ragioni, noi non solo non voteremo per il calendario assai di comodo che ci viene proposto, ma naturalmente eserciteremo i nostri diritti e i doveri democratici di controllo in forme accettabili e democratiche, ma purtroppo sicuramente alternative a quella che avevamo sollecitato, che prevedeva un immediato e civile confronto in quest'Aula. ."
PALERMI,19/09/2006,"del senatore Schifani, reiezione della proposta del senatore Castelli",Domando di parlare.
PRESIDENTE,19/09/2006,"del senatore Schifani, reiezione della proposta del senatore Castelli",Ne ha facoltà.
PALERMI,19/09/2006,"del senatore Schifani, reiezione della proposta del senatore Castelli","Signor Presidente, intervengo brevemente perché quella di oggi è stata una giornata abbastanza lunga. Mentre noi siamo riuniti a discutere dell'ordine dei lavori, i sindacati che rappresentano tutti i lavoratori della Telecom hanno proclamato uno sciopero generale per il 3 ottobre. La situazione del gruppo è talmente grave - 41 miliardi di , se non sbaglio, quindi più della finanziaria che consideriamo già assai cara - che avrà ripercussioni nei livelli occupazionali non solo del settore ma anche dell'indotto, che è vastissimo, con ulteriori ripercussioni pesantissime per quanto riguarda i risparmiatori."
PALERMI,19/09/2006,"del senatore Schifani, reiezione della proposta del senatore Castelli","Oggi, durante la riunione dei Capigruppo, ne parlavo come di una sorta di seconda Parmalat, con un'aggiunta, però, che la rende ancora più preoccupante: in questo caso, si tratta di uno dei settori strategici del Paese, perché l'informatizzazione coprirà tutti i settori, compreso quello della sicurezza, dunque sono questioni molto delicate."
PALERMI,19/09/2006,"del senatore Schifani, reiezione della proposta del senatore Castelli","Personalmente non sono d'accordo con la piega che ha preso questo dibattito, come ho detto oggi ai colleghi Capigruppo; non sono d'accordo perché credo che sia necessario un salto di qualità. Non possiamo continuare ad attardarci sul cosiddetto giallo Rovati, quando tra due giorni avremo il fiato sul collo della gente che sentirà la pericolosità di quello che accade alla Telecom."
PALERMI,19/09/2006,"del senatore Schifani, reiezione della proposta del senatore Castelli","Si sta verificando un . Il Senato deve assumere un ruolo diverso, oppure intende fare una politica strumentale scandalistica, con un ruolo dell'opposizione in un certo modo e quello della maggioranza in un altro?"
PALERMI,19/09/2006,"del senatore Schifani, reiezione della proposta del senatore Castelli","Il Capo del Governo ha dichiarato che non era al corrente del piano. Io gli credo, ma gli credo anche perché, tutto sommato, quello che mi interesserebbe discutere è quando faremo il punto sul fallimento della politica delle privatizzazioni, chiunque le abbia fatte (ha ragione il senatore D'Onofrio). So bene com'è andata la vicenda Telecom ma c'è un fallimento della politica delle privatizzazioni di cui, indipendentemente da come siamo collocati, dovremo prendere atto, prima o poi. La parte che rappresenta il Paese, quindi i lavoratori, e quindi i risparmiatori e il mondo produttivo, dovrà discutere di queste materie oppure no? Cosa ci può interessare sapere se il dottor Rovati era in buona fede o in malafede? È un piccolo scandaletto rispetto alle proporzioni della partita Telecom."
PALERMI,19/09/2006,"del senatore Schifani, reiezione della proposta del senatore Castelli","Per questo sono molto d'accordo con il calendario dei lavori che ci ha presentato il presidente Marini, per una ragione: se riusciremo ad evitare che di fronte ai problemi del Paese si parli sempre di altro, se riusciremo a riportare il dibattito del Senato sulle questioni concrete, sull'ordinamento giudiziario, sulle Commissioni da varare, alcune delle quali di grande importanza, credo che avremo fatto qualcosa che il Paese potrà apprezzare. Non apprezzerà sicuramente una tensione nel Parlamento o in una Camera che impedisca di affrontare i problemi quotidiani e concreti delle persone.  ."
PRESIDENTE,19/09/2006,"del senatore Schifani, reiezione della proposta del senatore Castelli","Colleghi, abbiamo esaurito gli interventi. Vorrei ricapitolare, se non mi è sfuggito qualcosa, quelle che mi sembrano essere le due proposte di modifica, emerse dagli interventi di questo dibattito."
PRESIDENTE,19/09/2006,"del senatore Schifani, reiezione della proposta del senatore Castelli","La prima proposta è emersa dall'intervento del presidente Schifani, l'altra dall'intervento del presidente Castelli. Il senatore Schifani ha proposto di utilizzare la seduta di giovedì pomeriggio per un dibattito sulla vicenda Telecom ed ha poi auspicato che, magari solo come ascoltatore, il Presidente del Consiglio, che dovrebbe essere rientrato dagli Stati Uniti, sia presente."
PRESIDENTE,19/09/2006,"del senatore Schifani, reiezione della proposta del senatore Castelli","La seconda proposta è quella del senatore Castelli, che chiede (l'abbiamo ricevuta oggi e io l'ho vista) di mettere in calendario, se non sbaglio subito (ma ""subito"" bisogna vedere cosa vuol dire), la mozione relativa alla vicenda del discorso del Papa a Ratisbona. Ciò non toglie nulla alla proposta. In sede di Conferenza dei Capigruppo, avevo detto, e lo ribadisco al senatore Castelli, che avendo noi anticipato la nuova convocazione della Conferenza a martedì mattina della settimana prossima, in quella sede avremmo valutato come dare ad un problema di questo rilievo, e credo di questo  interesse, una collocazione adeguata (anche abbastanza presto) all'interno dei nostri lavori. Questo lo ribadisco, ma naturalmente soltanto per conoscenza anche dei colleghi."
PRESIDENTE,19/09/2006,"del senatore Schifani, reiezione della proposta del senatore Castelli","Quindi, se non sbaglio, le richieste sono due. Dovremmo ora procedere alla votazione di queste due richieste di modifica del calendario che prima vi ho illustrato. Se non ci sono obiezioni (io le ho richiamate tutte e due) e se il senatore Castelli ritiene di dover votare la sua proposta e non ritenesse sufficiente l'impegno a valutarla martedì prossimo nella riunione della Conferenza dei Capigruppo, metterò in votazione entrambe le proposte. Senatore Castelli è così, ho indovinato il suo pensiero?"
PRESIDENTE,19/09/2006,"del senatore Schifani, reiezione della proposta del senatore Castelli","Prego allora i senatori di prendere posto. Come abbiamo detto prima della sospensione feriale, stiamo lavorando all'identificazione dei posti dei singoli senatori, ma non siamo ancora pronti. Pregherei i colleghi di rimanere seduti per agevolare il conteggio dei voti da parte dei senatori segretari."
PRESIDENTE,19/09/2006,"del senatore Schifani, reiezione della proposta del senatore Castelli","Metto ai voti la proposta di modifica del calendario dei lavori dell'Assemblea, avanzata dal senatore Schifani, volta ad inserire giovedì pomeriggio la discussione della vicenda Telecom e invitare il Presidente del Consiglio ad essere presente."
PRESIDENTE,19/09/2006,"del senatore Schifani, reiezione della proposta del senatore Castelli",Chi è favorevole è pregato di alzare la mano.
PRESIDENTE,19/09/2006,"del senatore Schifani, reiezione della proposta del senatore Castelli",Chi è contrario?
PRESIDENTE,19/09/2006,"del senatore Schifani, reiezione della proposta del senatore Castelli","Mi rivolgo a voi, ma forse è più semplice fare una verifica con una votazione elettronica, naturalmente a porte aperte."
PRESIDENTE,19/09/2006,"del senatore Schifani, reiezione della proposta del senatore Castelli","Indìco pertanto la votazione, mediante procedimento elettronico, della proposta così come richiamata, senza registrazione dei nomi."
PRESIDENTE,19/09/2006,"del senatore Schifani, reiezione della proposta del senatore Castelli",Dichiaro aperta la votazione.
PRESIDENTE,19/09/2006,"del senatore Schifani, reiezione della proposta del senatore Castelli",.
PRESIDENTE,19/09/2006,"del senatore Schifani, reiezione della proposta del senatore Castelli","Adesso controlliamo, perché il risultato deve essere chiaro."
PASTORE,19/09/2006,"del senatore Schifani, reiezione della proposta del senatore Castelli","Signor Presidente, controlli i banchi della maggioranza!"
PRESIDENTE,19/09/2006,"del senatore Schifani, reiezione della proposta del senatore Castelli",Prego i senatori segretari di scendere nell'emiciclo per indicare i punti da controllare.
PASTORE,19/09/2006,"del senatore Schifani, reiezione della proposta del senatore Castelli","Signor Presidente, controlli la fila dietro il senatore Marino."
PRESIDENTE,19/09/2006,"del senatore Schifani, reiezione della proposta del senatore Castelli","Colleghi, ripetiamo la votazione mediante procedimento elettronico. Invito i senatori segretari a scendere nell'emiciclo per controllare."
PRESIDENTE,19/09/2006,"del senatore Schifani, reiezione della proposta del senatore Castelli","La votazione precedente è annullata, ripetiamo la votazione mediante procedimento elettronico."
PRESIDENTE,19/09/2006,"del senatore Schifani, reiezione della proposta del senatore Castelli",Dichiaro aperta la votazione.
PRESIDENTE,19/09/2006,"del senatore Schifani, reiezione della proposta del senatore Castelli",.
PRESIDENTE,19/09/2006,Il Senato approva.,"Per chiarezza, comunico all'Assemblea, e lo farò anche nella votazione successiva, il risultato della votazione mediante procedimento elettronico:"
PRESIDENTE,19/09/2006,Il Senato approva.,"Passiamo alla seconda votazione. Essa riguarda la proposta di modifica del calendario dei lavori avanzata dal senatore Castelli, che prevede l'immediato inserimento in calendario della discussione della mozione 1-00023, di solidarietà al Santo Padre, presentata dalla Lega."
PRESIDENTE,19/09/2006,Il Senato approva.,"Senatore Castelli, vorrei fosse chiarito cosa intende con il termine ""subito""."
CASTELLI,19/09/2006,Il Senato approva.,"""Subito"" ha un significato preciso: deve essere il primo punto all'ordine del giorno."
PRESIDENTE,19/09/2006,Il Senato approva.,"Quindi, il primo punto all'ordine del giorno della prossima seduta. Certamente è così."
PRESIDENTE,19/09/2006,Il Senato approva.,"Questa, dunque, è la proposta del senatore Castelli."
BOCCIA,19/09/2006,Il Senato approva.,Domando di parlare.
PRESIDENTE,19/09/2006,Il Senato approva.,Ne ha facoltà.
BOCCIA,19/09/2006,Il Senato approva.,"Signor Presidente, chiedo che la proposta sia formalizzata in maniera chiara affinché... ."
PRESIDENTE,19/09/2006,Il Senato approva.,"Colleghi, è un diritto del senatore Boccia. Prosegua pure, senatore Boccia."
BOCCIA,19/09/2006,Il Senato approva.,"Signor Presidente, chiedo che la proposta sia formalizzata in maniera che la Presidenza possa comprendere quale articolo del Regolamento debba essere applicato e se si tratta di una inclusione all'ordine del giorno o di un'inclusione nel calendario dei lavori."
PRESIDENTE,19/09/2006,Il Senato approva.,"Onorevoli colleghi, stiamo discutendo di un calendario approvato a maggioranza in seno alla Conferenza dei Capigruppo e che siamo chiamati a portare all'esame dell'Assemblea."
PRESIDENTE,19/09/2006,Il Senato approva.,"La proposta del senatore Castelli è che il documento presentato oggi dalla Lega venga discusso come primo punto all'ordine del giorno della prossima seduta dell'Assemblea, modificando così il calendario dei lavori."
PRESIDENTE,19/09/2006,Il Senato approva.,"Indìco pertanto la votazione, mediante procedimento elettronico, della proposta avanzata dal senatore Castelli, senza registrazione dei nomi."
PRESIDENTE,19/09/2006,Il Senato approva.,Dichiaro aperta la votazione.
PRESIDENTE,19/09/2006,Il Senato approva.,"Onorevoli colleghi, vi chiedo di restare fermi e di non commentare, se possibile. I senatori segretari sono pregati di vigilare."
PRESIDENTE,19/09/2006,Il Senato approva.,Proclamo il risultato della votazione mediante procedimento elettronico:
PRESIDENTE,19/09/2006,Il Senato non approva.,Il calendario in precedenza comunicato risulta pertanto definitivo con la modifica testé approvata.
PRESIDENTE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)",L'ordine del giorno reca il seguito della discussione del disegno di legge n. 635.
PRESIDENTE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Ricordo che nella seduta del 29 luglio il relatore, senatore Salvi, ha svolto la relazione orale."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)",Domando di parlare.
PRESIDENTE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)",Ne ha facoltà.
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Signor Presidente, onorevoli colleghi, il mondo della giustizia presenta, mai come in questo periodo, notevoli complessità e sempre più spinosi problemi, alcuni, per la verità, non recentissimi che le varie strategie di intervento non sono riuscite a risolvere."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Ai problemi della resa di giustizia, dell'arretratezza dell'apparato e della riorganizzazione degli uffici, si sono aggiunti quelli dell'ordinamento giudiziario, cioè di un sistema che un illustre giurista definì «il reticolo normativo dello statuto funzionale dei magistrati, importante quanto i codici e senza il quale gli stessi codici di rito non possono funzionare». ."
PRESIDENTE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Colleghi, mi sembrava che una certa abitudine ad un eccesso di conversari fosse oggi superata. Vi prego di continuare così."
PRESIDENTE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)",Sta parlando il Ministro e credo vogliano tutti ascoltarlo.
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Sull'attività giudiziaria e sulla magistratura i Costituenti dettarono ben precise disposizioni rivolte a garantire l'esercizio della giurisdizione ad opera di un corpo giudiziario di alta professionalità, dotato al tempo stesso di autonomia e di indipendenza, e nella VII disposizione transitoria previdero una nuova legge sull'ordinamento giudiziario formulata in piena conformità con la Costituzione."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Ma l'ordinamento Grandi del 1941 ha continuato ad applicarsi, anche con successive modifiche ed integrazioni, e ciò ha suscitato nella letteratura giuridica una vasta elaborazione e sempre un vivace dibattito. Sono stati per la verità molteplici i tentativi di una riforma organica rimasti senza esito, sia per vedute ideologiche divergenti, sia per le difficoltà insite nei problemi stessi, anche perché le linee di fondo tracciate dalla Costituzione si pongono a mezza strada tra l'impianto francese del funzionariato della giustizia ed il sistema anglosassone del potere terzo. Dunque, un dibattito fervido ed agitato che dura però da 50 anni, troppi."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","E devo dare atto al senatore Castelli ed alla sua ex maggioranza di avervi posto mano, seppure a colpi di spada che per certi aspetti hanno inciso su quella indipendenza e su quella autonomia fermamente volute dalla Costituzione: colpi di spada che, come ben sappiamo, determinarono i messaggi correttivi del presidente Ciampi."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","La riforma però non ha segnato soltanto un ritorno in alcuni punti al sistema impiegatizio dell'ordinamento Grandi, sminuendo, tra l'altro, la centralità del Consiglio superiore della magistratura quale organo di governo dell'ordine giudiziario; ha anche determinato incidenze negative sullo stesso esercizio della giurisdizione per almeno due motivi: innanzitutto, perché oggi il problema di maggior rilievo, come si sa, è la lentezza, questo modo lumacoso della giustizia di procedere, problema che la riforma dell'ordinamento non risolve affatto; in secondo luogo, perché alcune delle metodologie introdotte dalla riforma, come i concorsi per la progressione in carriera, distolgono necessariamente il giudice dall'attività quotidiana e lo spingono ad un carrierismo poco conforme all'esigenza di continuità e di impegno per una giustizia sollecita secondo i reali bisogni dei cittadini. Insomma, la riforma introdotta con la legge delega del 2005 e con i decreti attuativi, invece di riportare serenità (il che è giusto) ed ordine nel metodo della giustizia, ha accentuato contrasti e lacerazioni; per di più, in alcuni suoi aspetti rischia di rompersi alla prova dei fatti sul terreno della concreta operatività."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Non intendo proporre, onorevoli senatori, una controriforma, né una riforma completamente diversa. Intendo piuttosto, con disponibilità personale e politica e con buon senso pratico, ricalibrare alcuni dei meccanismi posti dai decreti legislativi; per la verità, ad alcuni mi sono già applicato non cambiandoli assolutamente, registrandone però, rispetto a questa mia disponibilità a questo modo di rivisitare tratti dell'ordinamento, gli snodi per aggiustare quelle previsioni normative imprecise, contraddittorie o pericolose per l'autonomia della magistratura."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Con il disegno di legge in esame ho soltanto chiesto la sospensione dell'applicazione di alcuni decreti legislativi riguardanti la riforma dell'ordinamento giudiziario ed ho ritenuto di farlo sia per evitare alla macchina giudiziaria, già abbastanza disastrata, ulteriori incidenze negative, sia per la necessità di elaborazione ed approvazione di provvedimenti correttivi. Nessuna lesa maestà, quindi, rispetto ai provvedimenti posti in essere precedentemente, né la voglia matta di una contrarietà in via di principio."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Al riguardo, faccio rilevare che proprio qualche giorno fa il vice Presidente del Consiglio superiore della magistratura, già autorevole componente di questa Assemblea, senatore Mancino, con l'equilibrio e la saggezza che caratterizzano la sua grande esperienza istituzionale, ha sottolineato come il Consiglio corra il rischio di operare nella costante incertezza e di avviarsi verso una vera e propria paralisi di alcuni dei settori di governo della magistratura, soprattutto - ha detto il presidente Mancino - in quello disciplinare."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Ha espresso così il senatore Mancino l'auspicio che l'istituzione consiliare possa contare su un solido e permanente tessuto normativo che non determini anomalie nel governo dell'ordine né di trattamenti differenziati nell'esercizio di tale governo. È rilevante, fra l'altro, che da nessuna, dico nessuna, delle componenti consiliari, pur rappresentanti appezzamenti di territorio politico espresse da quest'Aula e dall'Aula della Camera, si sia levata una qualche voce di dissenso sulle preoccupazioni espresse dal senatore Mancino. E le sue parole di buon senso le ho considerate non, come ha forzatamente detto qualcuno, un'indebita incursione nei lavori parlamentari, assolutamente no, ma come la fotografia realistica di un disagio, la constatazione di un'emergenza censita da parte sua e sottoposta alla nostra attenzione con spirito sereno e sgombro da pregiudizi. Io l'ho letta così e mi piace leggerla così."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","È dunque indispensabile e urgente che il Parlamento adotti le sue determinazioni sulla mia proposta di rinviare di alcuni mesi l'entrata in vigore dei decreti di riforma, cioè per il tempo strettamente necessario a correggere quelle anomalie che incidono negativamente sullo  dei magistrati, ma, quel che più conta e m'interessa di più, sull'efficienza della giurisdizione."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","In qualcuno, lo so, fa capolino l'idea che, mandata in esilio questa riforma, non si arriverà mai più ad altra riforma e ad altra conclusione operativa, finendo così quasi in una critica terra di nessuno, in una sorta di indistinto costituzionale senza alcun approdo finale. Non sarà così, non è questa la mia intenzione e garantisco la mia parte politica e il Governo che non sarà così."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Da collega con una qualche esperienza parlamentare comprendo la legittima esigenza espressa dalle opposizioni di sapere cosa c'è a ridosso della sospensiva, cioè quali innovazioni intende con me il Governo proporre a modifica della riforma Castelli. Si tratta, riconosco, di un'esigenza legittima, che ho già cercato (ma, mi rendo conto, invano) di soddisfare con le mie comunicazione alle Commissioni giustizia di Camera e Senato, in questa occasione voglio però, con maggior dettaglio, con una fotografia meno panoramica e più scattata appunto nell'indagine della vicenda giudiziaria, dar conto a quest'Assemblea del lavoro di revisione dei decreti legislativi, un lavoro pressoché ultimato a livello propositivo."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Voglio anche chiarire che il programma futuro non potrà consistere, non è mia intenzione farlo consistere, nel ripristino della situazione esistente prima dell'attuale ordinamento. Non invoco, né spero, né lavoro per un semplice ritorno al passato."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Dico subito allora che le innovazioni non toccano i decreti legislativi nn. 20, 24 e 35 del 2006, concernenti taluni incarichi direttivi di legittimità, l'organico dei giudici addetti alla Cassazione e la pubblicità degli incarichi extragiudiziari, il cui contenuto, senatore Castelli, mi trova concorde. Dico pure che le modifiche non soltanto rispondono al criterio dell'essenzialità perché toccano punti di assoluta importanza, ma non contraddicono ai criteri ispiratori della riforma rivolti ad assicurare la massima serietà per l'accesso in magistratura, la costante professionalità dei magistrati e il relativo controllo da parte degli organi di governo dell'ordine giudiziario, la unitarietà dell'ufficio di procura, l'attribuzione di funzioni sulla base delle attitudini specifiche, il necessario rigore nel regime disciplinare."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Qual è allora, da parte mia, il tentativo difficile, complicato, qual è il filo esile di Arianna per riuscire a determinare una possibilità di cittadinanza alle idee che in questo momento sto trascrivendo e ponendo alla vostra attenzione? Ecco il contenuto delle possibili innovazioni, cominciando dal concorso in magistratura fino al sistema disciplinare."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Per l'accesso in magistratura, dirò per quelli più addetti e più dotti anche di me in materia, ritengo si debba conservare quell'impronta di concorso di secondo grado verso cui già si orientava la riforma Castelli con il decreto legislativo n. 160 del 2006; anzi l'ho maggiormente, dal mio punto di vista, caratterizzata nei presupposti di ammissibilità e nelle prove."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Propongo infatti alla vostra attenzione che possano partecipare alle prove non i semplici laureati in legge, ma coloro che abbiano già superato un concorso pubblico, o che siano docenti in materie giuridiche con due anni di anzianità, ovvero iscritti all'albo degli avvocati da almeno due anni; il presupposto può anche consistere nell'aver completato il primo incarico di giudice onorario con conferma, oppure nell'aver svolto le funzioni di deputato, senatore, consigliere regionale, provinciale o comunale; al di fuori di questi casi, condizione essenziale è il diploma presso le scuole di specializzazione nelle professioni legali."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Un'eccezione si può fare e credo sia giusto farla per quei giovani che, laureatisi con voto altissimo e con un  di tutto rispetto, potrebbero essere costretti a rinunziare al concorso perché la condizione della loro famiglia non consente consistenti attese."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Mi sembra opportuno, inoltre, che alle tre prove scritte ne sia aggiunta una quarta, a carattere pratico, consistente nella redazione di una sentenza; ciò consente di accertare la padronanza delle tecniche argomentative, la sensibilità ad una congrua ed equilibrata motivazione e la capacità di qualificare la situazione concreta nell'astratta fattispecie normativa che il semplice elaborato a tema assai spesso non esprime."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","L'originario testo sull'accesso obbliga gli aspiranti ad una scelta iniziale tra l'esercizio delle funzioni giudicanti e requirenti. A parte - debbo dire, onorevoli senatori - le critiche suscitate nella cultura giuridica e nel mondo giudiziario, alcune concrete considerazioni mi hanno indotto a proporre l'abolizione di quest'obbligo iniziale: in primo luogo, chi intende partecipare al concorso, specie se ha il solo titolo di specializzazione, non ha consapevolezza piena delle funzioni esercitabili e quindi non è in grado di operare un'opzione che potrebbe durare per l'intera carriera; c'è infine l'esigenza degli uffici, che incide notevolmente sulla distribuzione funzionale, mentre le scelte iniziali rischiano di sottrarre agli organi di governo della giurisdizione la politica del personale, con possibili e gravi discrasie tra settore giudicante e settore requirente."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Altre modifiche possono riguardare - lo dico sempre in questo mio impegno, in questa mia testimonianza di apertura e di dialogo - la formazione delle commissioni esaminatrici, lo svolgimento dell'attività valutativa, la definizione anticipata dei criteri per la valutazione omogenea degli elaborati, la distinzione in gruppi di lavoro, nella prospettiva di accelerare l', in modo che si possa rispettare la cadenza annuale dei concorsi."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Come si vede, all'accesso si vorrebbe dare un'impronta di notevole serietà, anche in linea con talune esperienze straniere, in maniera particolare quelle europee; e analoga serietà al tirocinio iniziale, che si prevede sia curato da un intero settore della scuola della magistratura, con una organizzazione esclusivamente finalizzata al tirocinio."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","L'istituzione della scuola superiore della magistratura è una aspirazione da tempo avvertita dalla magistratura e dalla cultura giuridica: do atto con compiacimento a chi l'ha proposta di averla finalmente istituita. Le modifiche che propongo al riguardo sono poche e attengono soprattutto alla funzionalità operativa (e sottolineo funzionalità operativa) con alcune semplificazioni organizzative ed anche con sensibilità per gli impegni economici. In sostanza, le proposte di modifiche accentuano l'autonomia scientifica, didattica e gestionale della scuola, ne caratterizzano meglio i settori di intervento, con riguardo alla preparazione dei magistrati di prima nomina, alla formazione permanente attraverso  periodici o di riqualificazione, alla cultura, molto importante, questa sì manageriale, degli aspiranti dirigenti di ufficio. La partecipazione del Consiglio superiore della magistratura e del Ministero al direttivo della scuola è su base paritetica, oltre il prezioso apporto dell'avvocatura e dell'università."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Scarse e, per così dire, non di rilievo ideologico sono le modifiche proposte in relazione al decreto legislativo n. 25 del 2006, concernente i consigli giudiziari e l'istituzione del consiglio direttivo della Cassazione: si tratta, onorevoli senatori, di puntualizzazioni in ordine al coordinamento normativo e di qualche correzione di semplice dettaglio."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Più incisive, invece, sono le modifiche che si potrebbero apportare al decreto legislativo n. 160 del 2006, in tema di progressione di carriera; ciò perché al sistema dei concorsi interni per accedere a gradi superiori e a funzioni più alte, dei quali lo stesso decreto n. 160 fa una minuziosa e - diciamo la verità - anche un po' farraginosa classificazione, intenderei, con il consenso del Parlamento, sostituire il più incisivo sistema della verifica quadriennale concernente la capacità, la diligenza, la laboriosità e l'impegno."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Come già dissi alle Commissioni giustizia, le leggi sui ruoli aperti non hanno dato buona prova di sé, e la mia proposta ne abbandona il criterio di fondo, così come fa la riforma Castelli. Ma il sistema concorsuale del citato decreto n. 160, a parte lo stigma impiegatizio che sembra riprodurre l'ordinamento del 1941, pone questi interrogativi rimasti senza risposta: quante volte e per quanto tempo ogni magistrato si sottrarrà all'ordinario esercizio della sua attività per dedicarsi alla preparazione dei vari concorsi interni? Come potrà non distrarre il suo impegno dalla giurisdizione? Quale stimolo ad un carrierismo indifferente alle sorti della giustizia questo sistema inocula nell'ordine giudiziario? In sostanza, la possibilità di partecipare ai concorsi, con la prospettiva di vantaggi di carriera e i relativi risvolti economici, potrebbe indurre molti a scegliere questa strada, abbandonando quegli uffici di primo grado dove si adottano le decisioni con maggiore impatto, soprattutto di natura sociale."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)",Tutto ciò in contrasto con l'interesse del cittadino ad avere un magistrato esperto fin dal primo grado del processo.
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Viceversa, le valutazioni periodiche a tempi ravvicinati possono costituire non solo il presupposto per altre funzioni, ma anche importanti momenti di verifica, suscettibili di concludersi, se di esito negativo, con il blocco della progressione economica o con la destinazione ad altra funzione di chi si riveli inidoneo, addirittura, io ritengo, con la rimozione dei magistrati che non superino successive valutazioni."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Tali verifiche potrebbero articolarsi, oltre che nell'autorelazione dei magistrati, sui rapporti dei capi degli uffici, sul riscontro di produttività, sui corsi di aggiornamento presso la scuola della magistratura, su segnalazioni pervenute dal consiglio dell'ordine degli avvocati per fatti incidenti sulla professionalità o su specifiche situazioni di non indipendente esercizio della funzione ovvero, in conclusione, su comportamenti sintomatici di mancanza di equilibrio."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Insomma, si tratta a questo punto anche di definire una sorta di banca dei dati valutativi da utilizzare per tramutamenti e per funzioni cosiddette superiori, per incarichi semidirettivi e direttivi; nulla impedisce comunque di attivarla in riferimento a situazioni comunque relative alla capacità, come ho detto, laboriosità, professionalità specifica, all'equilibrio e alle attitudini del magistrato."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Quanto alle funzioni di legittimità, va in primo luogo garantito che, in linea con la Costituzione, il sistema resti nell'ambito della competenza del Consiglio superiore. Tuttavia il Consiglio ben potrebbe avvalersi di un apposito gruppo di magistrati e professori universitari per una prima valutazione dei provvedimenti degli aspiranti finalizzata al riscontro delle specifiche attitudini. Insomma, per l'accesso alle funzioni di legittimità la prospettiva è certamente diversa: un magistrato, per quanto bravo nell'attività di merito, può non essere in grado di svolgere una funzione di legittimità e perciò l'aspirante deve saper dimostrare la capacità di analisi delle norme."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Tutto questo non può non essere integrato con la partecipazione ad appositi  presso la scuola, che vanno frequentati da quanti aspirino a funzioni diverse."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Su questi presupposti di controllata idoneità, secondo l'esito positivo della seconda e rispettivamente terza o quarta o quinta valutazione di professionalità, e sulla base di rigorose procedure concorsuali per titoli nonché di partecipazione a specifici corsi, si potrebbe fondare anche il delicato sistema degli incarichi semidirettivi, direttivi ed apicali; in proposito si deve tener conto delle specifiche attitudini organizzative, di gestione e della capacità di rapporto con il personale e l'utenza - la scuola ha in proposito uno specifico settore di formazione - nella prospettiva, sottesa all'articolo 107 della Costituzione, di porre l'uomo giusto al posto giusto; peraltro intenderei confermare la temporaneità di tali incarichi con rinnovi molto circoscritti e previo giudizio di idoneità."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Vengo alla questione del passaggio dalla requirente alla giudicante e viceversa. Intenderei, sempre con l'assenso e il volere della maggioranza - che spero sarà ampia - di quest'Aula, conservare appieno il principio della distinzione delle funzioni affermato nella riforma Castelli: il passaggio è consentito a seguito della frequenza di un corso di qualificazione professionale, è subordinato ad un giudizio di idoneità specifica per il quale è possibile acquisire il parere del presidente del consiglio dell'ordine degli avvocati, ma il passaggio non è possibile in una sede compresa nel medesimo distretto; l'unica eccezione si potrebbe prevedere per il magistrato che abbia avuto una prima assegnazione, cioè dopo il tirocinio iniziale, per il quale l'incompatibilità è nell'ambito del circondario e non del distretto."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Le modifiche, quindi, che intendo apportare al decreto legislativo n. 106 del 2006 relativo all'ufficio di procura conservano appieno quel carattere unitario dell'ufficio del pubblico ministero che la riforma Castelli ha ribadito. Il capo della procura rimane nella piena titolarità dell'ufficio e dell'azione penale; a lui competono l'organizzazione e gli indirizzi della politica giudiziaria, l'assegnazione dei procedimenti, la determinazione dei criteri generali cui il sostituto deve attenersi, lo specifico assenso in tema di custodia cautelare e di sequestri, nonché i rapporti con i ."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Insomma, non intendo affatto contrastare la necessità di ridisciplinare la procura secondo un modello diverso dagli uffici della giudicante, così da restituire ai procuratori quella unitarietà di indirizzo, che intemperanze e deviazioni purtroppo riscontrate nella prassi hanno talvolta annullato; tuttavia non è possibile, anche per motivi di funzionalità, stringere l'attività dei sostituti in un letto di Procuste ove scompare ogni e pur limitata autonomia, ove è mortificata la dignità professionale ed è stimolata una mentalità burocratico-impiegatizia per cui conta solo ciò che vuole e decide il capo e soltanto il capo."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Nel contempo, attribuire tutta la responsabilità dell'intero ufficio al solo procuratore può determinare l'ingestibilità della procura, soprattutto di medio-grandi dimensioni, deresponsabilizza gli altri magistrati perché li pone al riparo di eventuali contestazioni disciplinari essendo il capo l'unico responsabile sia  , per la scelta dei sostituti assegnatari, sia  , per il  di controllo e il mancato esercizio del potere di revoca; né sarebbe facile per il CSM trovare magistrati disposti ad assumersi un peso tanto grave."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Per queste considerazioni credo di poter proporre circoscritte modifiche, e cioè: come è stato chiesto da molti, ad esempio dal senatore D'Onofrio, la trasmissione al CSM dei criteri generali dettati dal procuratore per settori di indagine, affinché il consiglio possa fare le sue valutazioni; l'«assegnazione» e non la semplice «delega» ai sostituti, assegnazione che, conferendo facoltà operative con limitata autonomia funzionale, risulta responsabilizzante e coerente a quel principio della sottoposizione «soltanto» alla legge che secondo la Corte costituzionale vale anche per i magistrati del pubblico ministero; ovviamente la gestione del procedimento va pur sempre realizzata secondo i criteri generali dettati dal procuratore ed è revocabile motivatamente, con un controllo da parte del Consiglio superiore su richiesta del sostituto; l'eliminazione di addendi terminologici che, senza alcun apporto di qualificazione tecnica, caricano di valenze verticistiche ed assolutistiche un apparato della giurisdizione e attribuiscono ingestibili e totalizzanti responsabilità al solo procuratore. D'altronde, l'effettività e l'ampiezza dei suoi poteri restano integre nonostante le modifiche proposte; infine una più razionale disciplina della posizione dei procuratori aggiunti e del vicario, in un quadro più razionale di gestione dell'ufficio."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Al sistema disciplinare è dedicato il decreto legislativo n. 109 del 2006 che introduce due innovazioni di base, cioè la tipicizzazione degli illeciti e l'obbligatorietà dell'azione disciplinare: le condivido entrambe, onorevoli senatori, per cui anche qui a mio parere le modifiche proposte sono abbastanza circoscritte rispetto all'impianto generale della riforma precedente."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Quanto alla tipicizzazione, alcune formule risultano impraticabili o incomplete oppure equivoche o contraddittorie. Faccio qualche esempio. La formula adottata per il difetto di motivazione come illecito disciplinare rischia di imporre in ogni caso inutili e defatiganti spiegazioni in fatto per provvedimenti seriali o privi di rilevanza, come, ad esempio, le archiviazioni; la formula relativa all'omissione di rapporto si riferisce ai presidenti di sezione e di collegio ma trascura i procuratori aggiunti; l'espressione «comportamento reiterato» - richiamato dall'ordinamento giudiziario Castelli - è più precisa e stringente dell'altra «comportamento abituale»."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Vorrei eliminare, inoltre, laddove fosse possibile, alcune anomalie che si riscontrano in tema di illeciti da condotte estranee all'esercizio delle funzioni; così, ad esempio, l'espressione «condotta tale da compromettere l'immagine del magistrato» risulta esteriore e semplicemente formale, mentre è preferibile riferirsi alla «credibilità del magistrato»; in tema di divieto di iscrizione a partiti politici - divieto, onorevoli senatori del centro-destra, che rimane - la previsione, come illecito, del «coinvolgimento in attività di centri politici» è troppo generica e può comprendere anche manifestazioni culturali senza alcun radicamento partitico, perciò suscettibile di incidere su diritti di libertà costituzionalmente garantiti."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Ci sono infine formule come «l'uso strumentale della qualità» e «ogni altro comportamento tale da compromettere l'indipendenza e l'imparzialità», che risultano assolutamente incompatibili con la tipicizzazione e finiscono per attribuire la determinazione della condotta illecita ai titolari dell'azione o all'organo disciplinare."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Il citato decreto n. 109 trasforma in obbligatoria l'azione disciplinare del procuratore generale; questa obbligatorietà, accompagnata dal dovere di rapporto a sua volta sanzionato, sta già determinando un enorme aggravio - di questo ha parlato il senatore Mancino - di lavoro per la procura generale e in seguito lo determinerà per la sezione disciplinare, rischiando di lasciare impuniti, anche per effetto della riduzione a metà dei termini di prescrizione, casi certamente meritevoli di essere perseguiti."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Ad evitare questa conseguenza, proporrei due innovazioni. La prima riguarda il recupero di una disposizione che, opportunamente inserita nello schema originario, fu poi eliminata, e che consiste nella «non configurabilità dell'illecito disciplinare quando la condotta non incide negativamente, in concreto, sulla credibilità, sul prestigio o sul decoro del magistrato o sul prestigio dell'istituzione giudiziaria», cioè sui valori fondamentali oggetto di tutela; la seconda riguarda invece l'attribuzione al procuratore generale presso la Cassazione del potere di archiviazione quando la condotta non è disciplinarmente rilevante o non rientra in nessuna delle ipotesi tipiche oppure non è commessa con dolo o colpa grave o quando è già intervenuta la prescrizione."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Infine, esprimo per la verità forti dubbi su quella figura del delegato del Ministro (e parlo di un delegato che potrei eventualmente delegare se fosse in atto questa riforma) inserito nel procedimento disciplinare che può esaminare testimoni, consulenti, periti e interrogare l'incolpato: si tratta di una figura anomala che sembra avere il compito di controllare lo stesso rappresentante dell'accusa, creandosi una marcata e irragionevole disparità nella simmetria «accusa-difesa» nonché possibili e preoccupanti situazioni di contrasto tra il procuratore generale e il rappresentante del Ministro circa la gestione processuale."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","In conclusione, onorevoli senatori, non si tratta, come ho letto anche oggi in questo frasario, in questo lessico, per chi ha motivato e poteva motivare diversamente o esprimersi in contrarietà con il mio provvedimento, di un'altra riforma, non si tratta di assumere soltanto elementi di discontinuità, né si tratta di un'iniziativa volta a indebolire l'orditura ordinamentale a tutto vantaggio della magistratura. È strano per la verità, onorevoli senatori, che uno come me che assai spesso è indicato nei  come uomo di grande equilibrio (nella versione più forte) o come equilibrista (in quella un po' caricaturale), insomma come uno che riesce a tenersi in equilibrio, in questo caso propenda, anche con la sua stazza e con il suo peso, dalla parte della magistratura e non abbia un senso di equilibrio; in realtà esso rimane immutato, perché questo è lo stile e questa è la componente - non accessoria, ma importante - della mia vita politica e parlamentare."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Sul piano finale alcune modifiche che intendo proporre riguardano aspetti della riforma che (voglio dirlo in questa sede, perché ciò ingenererebbe sì un motivo di grande perplessità) che appaiono ai limiti della costituzionalità perché incidenti, onorevoli senatori, sull'autonomia e sull'indipendenza dell'ordine giudiziario; altre, le più numerose, attengono a profili di impraticabilità delle norme o sono dirette ad evitare effetti di ricaduta assolutamente negativi per lo stesso governo del corpo giudiziario, mettendo in crisi, come ho detto, la stessa attività del Consiglio superiore."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","La sospensione, onorevoli senatori, è dunque necessaria e urgente per operare gli aggiustamenti descritti e per evitare che nel frattempo discrasie e anomalie normative ricadano sull'efficacia del senso di giustizia a cui dobbiamo applicarci, cioè su quel valore essenziale con cui ogni riforma deve necessariamente misurarsi."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Né è di ostacolo all'intervento sospensivo il fatto che gran parte dei decreti sia già vigente. Alla sospensione, di per sé non in contrasto con i princìpi generali, il legislatore ha più volte fatto ricorso in occasione di riforme importanti, anche di natura ordinamentale; cito tre casi: l'istituzione del giudice di pace è stata ripetutamente differita e la seconda volta con un provvedimento adottato nove mesi dopo che quelle norme avevano acquistato efficacia; la nuova disciplina relativa alla segreteria e all'ufficio studi del CSM è stata differita fino all'entrata in vigore del nuovo ordinamento giudiziario e la norma di differimento è stata emanata ben cinque anni dopo la vigenza dell'originaria disciplina; ancora, l'entrata in vigore della normativa in tema di efficacia delle sentenze straniere è stata rinviata con un provvedimento legislativo adottato oltre un anno dopo l'efficacia di quelle riforme."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)",Ricordo infine che la sospensione proposta sarà accompagnata da disposizioni transitorie per fare salvi gli effetti già prodottisi durante la vigenza dei decreti legislativi.
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Comunque, onorevoli senatori, onorevoli colleghi, a prescindere dalle posizioni che saranno assunte - tutte legittime - dai vari Gruppi parlamentari, continuo e continuerò a ritenere e sono convinto più che mai che bisognerà assieme (e sottolineo assieme), maggioranza e opposizione, lavorare allo e sullo stesso telaio istituzionale della giustizia. Anzi, a questo proposito si potrebbe - perché no - studiare una sorta di comitato ristretto che abbia a collaborare con il Governo e che metta appunto e a ruolo questa significativa e obbligata partecipazione di tutti per rendere omogenei i criteri che dovranno ispirare, secondo una corretta visione di intese istituzionali, il nuovo ordinamento giudiziario."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Credo che questa sia una questione, la giustizia, che è elemento da intesa istituzionale perché su questi temi è giusto che ci sia la misura e il senso delle istituzioni, che tocca tutte le parti in causa presenti in quest'Aula. Occorre mettere allora a punto un nuovo contenitore il più possibile condiviso. Questa è la mia intenzione e i prossimi mesi ci diranno quali tessuti usciranno da quel telaio. Le riforme a mio parere intanto incidono e hanno un seguito nella coscienza popolare e hanno un esito favorevole nella pubblica opinione se partono da un confronto tra le forze politiche e se questo confronto è assunto come dato permanente, non come momento di episodicità. Un confronto che auspico, onorevoli senatori, né compiacente, né populista, ma che sappia riflettere anche - perché no - le ragionevoli esigenze dei destinatari dei provvedimenti che si vanno ad assumere."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Le riforme non si possono fare sulla testa e totalmente contro chi, poi, le deve attuare. Una coalizione politica, a qualunque schieramento appartenga, non può non tener conto di questo elementare criterio di buon senso politico."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","In conclusione, credo che se ci imporremo tutti una serena valutazione sul come disegnare un nuovo modello ordinamentale, privi dello stress politico che assai spesso frequentiamo, se tutti considereremo le riforme, e questa riforma in particolare, non come uno sfondamento di linea contro gli altri, allora il risultato sarà di qualità e avremo contribuito, ognuno per la sua parte, a ricercare le misure più adatte, perché al centro della giustizia italiana, sempre più europea, ci sia finalmente solo e soltanto il cittadino come arbitro."
CASTELLI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)",Domando di parlare.
PRESIDENTE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)",Ne ha facoltà.
CASTELLI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Signor Presidente, devo dire che ho avuto una certa difficoltà nel seguire il discorso del ministro Mastella per il frastuono che c'era in Aula, a testimonianza dell'assoluto disinteresse che anche i parlamentari della maggioranza nutrono per questo tema e a testimonianza del fatto che gli schieramenti sembrano comunque codificati. Peccato, perché mi sembra che, soprattutto da parte nostra e dell'opposizione, fosse stata espressa una reale disponibilità a valutare le proposte del Ministro. Da quanto ho potuto percepire e recepire sono invece confuso e in larga parte anche deluso."
CASTELLI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Vediamo intanto di fare il quadro della questione: oggi tutti i provvedimenti legislativi sono in vigore, nessuno escluso; mi pare che lei, signor Ministro, abbia provveduto a far approvare anche l'ultimo di essi, che in qualche modo aveva seguito le rocambolesche vicende tra Presidente del Consiglio e Quirinale. Mi sarei allora aspettato che parlasse di provvedimenti già in vigore, che avrebbero quindi già dovuto esplicare i loro effetti, se il Governo e il CSM fossero stati ligi alla legge."
CASTELLI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Questo è il punto fondamentale: stiamo discutendo, completamente al buio e nel disinteresse dell'Aula, se bloccare o meno una legge che già sta esplicando i propri effetti, senza sapere se essi siano positivi o negativi. Mi sarei aspettato che lei fosse venuto qui a dirci questo, manifestando la sua intenzione di mantenere gli effetti della legge, nel caso in cui essi fossero stati positivi, o indicando la sua intenzione di abrogarli, in caso contrario."
CASTELLI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","In tale ottica ci saremmo volentieri misurati; invece, mi scusi, lei ha ripetuto pedissequamente alcuni punti già espressi dall'Associazione nazionale magistrati. Questo è il dato fondamentale sul quale dobbiamo ragionare: qual è la vera materia del contendere di questo provvedimento? Ciò che è scritto nelle leggi? No, tant'è vero che non interessa a nessuno, lo abbiamo visto anche in quest'Aula stasera. Il vero punto fondamentale è chi debba esercitare in questo Paese il potere in materia di giustizia.  . In materia di giustizia deve legiferare la magistratura o il Parlamento? Questo è il problema fondamentale che noi siamo chiamati a dirimere in questi giorni."
CASTELLI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Il ministro Mastella ha fatto una scelta, per carità legittima. La sua scelta è stata lasciar legiferare la magistratura. Ormai è una questione che è sotto gli occhi di tutti: ha aperto il Ministero all'ANM e ha detto: prego, il Ministero è qui, lottizzatevi le posizioni apicali, basta che non mi date problemi. Anche plasticamente, vediamo seduto ai banchi del Governo un magistrato, che è stato preso direttamente dal tribunale e portato qui a rappresentazione plastica e anche formale di quanto conti la magistratura sugli altri poteri dello Stato in questo momento. Quindi, da un lato vi è la magistratura al Governo e in Parlamento che decide sul tipo di legge."
MASTELLA,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)",Anche lei aveva un Sottosegretario magistrato.
CASTELLI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Mi scusi, ministro Mastella, ma lei, sulla questione della progressione in carriera, ha ripetuto esattamente quello che dice l'ANM da tempo: questo è il dato di fatto. L'ha ripetuto lei perché la questione dei controlli più stringenti è un cavallo di battaglia dell'Associazione nazionale magistrati."
CASTELLI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Qual è il problema fondamentale e inaccettabile in questo momento per la magistratura? Si dice che il giudice è autonomo e indipendente, ma il giudice non è mai stato meno autonomo e indipendente come in questo momento: il giudice è completamente nelle mani del Consiglio superiore della magistratura, che a sua volta è nelle mani dell'Associazione nazionale magistrati e delle correnti, questo è il dato fondamentale. Infatti, senza il  delle correnti non si può fare carriera, non si può andare nelle posizioni apicali e non importa quali siano le capacità soggettive: se non gestisci la magistratura secondo i voleri dell'Associazione nazionale magistrati, devi andare via! Il caso Cordova . Cordova era un uomo di destra? No! Era semplicemente un uomo che non intendeva soggiacere ai  dell'ANM ed è stato cacciato via dal Consiglio superiore della magistratura, gestito dalle correnti."
CASTELLI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Questi sono i punti fondamentali che stasera dobbiamo dirimere. Inoltre lei, mi scusi, ministro Mastella, ha fatto anche un po' di confusione, perché da un lato ci ha fatto alcune proposte sui decreti legislativi che oggi sono in esame, ma ci ha anche parlato della scuola della magistratura che intende modificare. Guardi che non è in esame questo provvedimento, lei non ha proposto la sospensione di questo decreto legislativo, quindi il suo dovere è quello di portare avanti ciò che è scritto. Invece è venuto a dirci che intende modificarla, ma non in quali termini."
CASTELLI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Ebbene, lei ha dimostrato, attraverso le sue proposizioni, che sarebbe possibile seguire questa strada, anche più ragionevole, e cioè lasciare che la legge esplichi i suoi effetti e vedere quali sono questi terrificanti guai. Infatti, ribadisco, oggi la legge è in vigore, e cosa causa problemi alla giustizia in questo momento, forse gli effetti dei decreti legislativi? No! L'unico grande problema di questo momento è causato dal decreto Bersani che, attraverso i suoi provvedimenti, ha bloccato il pagamento degli stipendi al personale della giustizia.    ."
CASTELLI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Dunque è legittimo che lei pensi di poter modificare la scuola della magistratura, si può fare, anzi è già nella legge questa possibilità. Infatti ricordo che la legge delega prevede che vi possano essere decreti legislativi successivi di correzione. È ovvio: nessuno pretende di aver fatto una legge perfetta. È chiaro che una riforma così complessa avrà dei buchi, avrà dei problemi e quindi andrà corretta, è stato previsto nella legge. Allora perché non utilizzare questo strumento, che è già previsto, senza dover bloccare l'Aula per quindici giorni su questa discussione? Perché bisogna pagare il prezzo formale all'ANM: «Castelli  », questo è il punto fondamentale. Il Ministro che ha osato varare una riforma contro il parere della magistratura va cancellato, la riforma va cancellata come elemento plastico per definire il potere della magistratura in materia di giustizia."
CASTELLI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Questo è il punto fondamentale su cui dobbiamo ragionare. Dunque va cancellata la riforma, perché nessuno crede che si tratti soltanto di una sospensione: questa è un'eutanasia! Lo dimostrano i fatti, perché il Governo ha presentato un unico emendamento in Commissione e si tratta di un emendamento che procrastina il termine di sospensione stesso. Quindi è chiaro che la volontà è quella di bloccare la riforma per sempre."
CASTELLI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Credo che non possiamo accontentarci e non ci accontentiamo delle sue proposizioni su questo punto. Una posizione seria potrebbe essere quella di metterci intorno a un tavolo con il Governo che ci dica quali sono i reali effetti negativi che questa riforma ha portato, perché nessuno fino a questo momento, e neanche il Ministro stasera, ci ha riportato un solo esempio che ci confermi che ci sono degli elementi negativi nella riforma. In questa riforma sicuramente ci sono degli elementi negativi, ma spero che vogliate comunicarli anche a noi. Oggi siete al Governo, potete monitorare effettivamente gli effetti che tale riforma sta portando avanti (perché in larga parte è già operativa), ma anche stasera non ho sentito nulla a questo proposito."
CASTELLI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Pertanto, per quanto ci riguarda manterremo in vita le questioni pregiudiziali, perché ritengo che stasera lei, ministro Mastella, non solo non ci abbia fornito alcun elemento positivo ma, riportando alcune parole che - ripeto - sono riprese fedelmente dai documenti dell'Associazione nazionale magistrati, ci inquieta ancor di più sulla sua reale indipendenza dalla magistratura. Ciò è grave, perché in questo modo si inficiano le basi stesse della democrazia, che prevede una suddivisione dei poteri."
CASTELLI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Colleghi, badate bene, questo è un tema mondiale. Proprio in questi giorni è stato pubblicato un libro, «Giudice sovrano», di un grande avvocato americano e invito tutti a leggerlo, poiché  denuncia proprio il problema della progressiva presa di potere della magistratura sugli altri poteri dello Stato. Credo che sia inaccettabile che la magistratura diventi anche ente legiferante."
CASTELLI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Questa è la battaglia ideale che dobbiamo portare avanti, al di là di quanto contenuto nella riforma. Badate bene, un qualsiasi commentatore indipendente vi dirà che si tratta di una riforma all'acqua di rose. Le camere penali hanno ragione a promuovere scioperi contro la suddetta riforma poiché considerata troppo debole. Questo è vero, ma siamo riusciti ad ottenere soltanto questo, sia per la volontà politica del Parlamento, sia per i paletti posti dalla Costituzione."
CASTELLI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Pertanto, la partita reale che si gioca oggi in Parlamento non è su quanto è scritto nella riforma, ma su chi detiene il potere in materia in materia di giustizia."
DONOFRIO,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)",Domando di parlare.
PRESIDENTE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)",Ne ha facoltà.
DONOFRIO,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Signor Presidente, nella Conferenza dei Presidenti dei Gruppi parlamentari avevo avanzato, a nome dell'UDC, la richiesta che il Ministro della giustizia prendesse la parola prima delle questioni pregiudiziali, visto che ciò non era ancora avvenuto. Sostanzialmente egli avrebbe dovuto spiegarci se stavamo procedendo verso una modifica della riforma dell'ordinamento giudiziario, votata dalla sola maggioranza nella precedente legislatura, ed interamente entrata in vigore (alcuni decreti legislativi addirittura sono in vigore al di là dei termini previsti; un solo decreto legislativo non è entrato in vigore per alcuni termini ancora parzialmente aperti, per alcune decisioni riguardanti singole persone), per cercare, in una materia di grande delicatezza istituzionale, quale l'ordinamento giudiziario, un'intesa tra le grandi parti politiche del Parlamento, in modo che il potere parlamentare si potesse pronunciare nel suo insieme nei confronti del Consiglio superiore della magistratura, o se invece la maggioranza intendeva procedere senza alcun intesa con l'opposizione."
DONOFRIO,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Prendo atto che il Ministro ha esposto molti argomenti di dettaglio, ma sono rammaricato per il fatto che egli abbia mantenuto la richiesta della sospensione dell'ordinamento vigente, prima di passare ad una sua revisione. Questa è una contraddizione di fondo tra il lavoro pregevole che il Ministro ha svolto, indicandoci le parti che egli ritiene debbano essere modificate (senza tuttavia fornirci dettagli tali da permetterci di votare immediatamente tali modifiche) e la richiesta di una sospensione che, da questo punto di vista, non è una richiesta di volontà d'intesa, ma è puramente pregiudiziale politica."
DONOFRIO,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)",La domanda era ed è la seguente: la maggioranza di Governo intende procedere ad una riforma istituzionale come quella che riguarda i rapporti con la magistratura anche tenendo conto dell'opposizione oppure no? Ritiene di essere autosufficiente nei rapporti con la magistratura oppure no? Questa è la questione che abbiamo posto. Vogliamo sapere se c'è volontà di procedere d'intesa con l'opposizione.
DONOFRIO,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Ovviamente, l'opposizione, che era maggioranza nel precedente Parlamento, ha prodotto una riforma legislativa e accetta di tutto ragionevole buon grado le modifiche da apportare, dicendosi pronta a votarle anche immediatamente, in modo che non ci sia più alcun bisogno di sospendere il provvedimento. Se invece ci si dice: «Prima sospendete e poi campa cavallo...», ovviamente non crediamo che il cavallo campi."
DONOFRIO,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Occorre essere molto precisi su questo punto. Io sono un testardo: ho motivo di ritenere che tra oggi e la settimana prossima, quando dovremo votare questo provvedimento, il Governo possa maturare un orientamento diverso di fronte alla nostra dichiarata disponibilità a votare immediatamente (lo ripeto) le modifiche ritenute essenziali, come diceva il collega Castelli prima, purché siano istituzionalmente necessarie."
DONOFRIO,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Vorrei far presente che il Vice presidente del Consiglio superiore della magistratura nella sua comunicazione non ha più parlato di sospensione del provvedimento, ma ha fatto riferimento a norme transitorie sulle quali si dovrebbe intervenire per ragioni di funzionalità. Non ha più parlato, il senatore Mancino, in qualità di Vice presidente del Consiglio superiore della magistratura, di sospensione del provvedimento. Questo è un fatto istituzionale di enorme rilievo, perché nella precedente legislatura il CSM aveva ripetutamente detto di essere contrario a far entrare in vigore tale riforma."
DONOFRIO,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Il Vice presidente del Consiglio superiore della magistratura afferma che l'attuazione della legge in vigore pone taluni problemi. Siamo pronti in questo momento a modificare l'ordinamento vigente per evitare disfunzioni istituzionali, ma non riteniamo necessaria alcuna sospensione del provvedimento adottato anche perché non vorremmo, onestamente, essere presi in giro. Si definisce sospensione quella che di fatto è un'abrogazione. Non parlo, come il collega Castelli, di eutanasia, ma di fatto si tratta di una sospensione che impedirebbe ad un provvedimento approvato (non so in che modo) di avere attuazione. Non riesco a capire come si possa sospendere un provvedimento già entrato in vigore, ma è un problema tecnico che rimetto alla valutazione del Governo."
DONOFRIO,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Di fatto, lo ripeto, noi manteniamo la nostra idea alternativa alla sospensione. Accettiamo le modifiche. Discutiamo le modifiche, come ha detto il senatore Castelli, mettiamoci intorno ad un tavolo anche immediatamente, anche stasera: per approfondire quanto detto dal Ministro potrà essere necessario qualche giorno, non tempi infiniti. Modifichiamo l'ordinamento vigente, dimostriamo che cerchiamo l'intesa istituzionale di tutto il Parlamento con l'ordine giudiziario."
DONOFRIO,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Se questa è la volontà siamo pronti, se questa non è la volontà siamo costretti a ritenere preferibile mantenere il provvedimento così come. ."
BRUTTI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)",Domando di parlare.
PRESIDENTE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)",Ne ha facoltà.
BRUTTI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Signor Presidente, abbiamo ascoltato con attenzione l'intervento del ministro Mastella ed ora i due interventi dei colleghi Castelli e D'Onofrio. La mia opinione è che nel discorso del ministro Mastella vi siano, in un'esposizione analitica che potrà essere forse apprezzata meglio leggendo il testo, le linee direttrici di un intervento modificativo delle norme dei decreti delegati della cosiddetta legge Castelli che può realizzarsi per venire incontro a problemi e obiezioni che da più parti sono state avanzate."
BRUTTI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Il ministro Mastella ha più volte sottolineato che la volontà del Governo non è quella di abrogare una parte delle norme esistenti, perché abrogazione significa esclusivamente cancellazione, ma quella di correggere una parte delle norme esistenti sforzandosi di raccogliere gli intendimenti e le ispirazioni che pure erano alla base della nuova legge sull'ordinamento giudiziario approvata nella scorsa legislatura."
BRUTTI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","E' evidente che la prima questione posta dal collega D'Onofrio trova già risposta nel discorso del Ministro. Da parte del Governo vi è la volontà di ricercare sulla materia dei concorsi, su alcuni aspetti della materia disciplinare e su alcuni limitati aspetti dell'organizzazione delle procure una disciplina che modifichi le norme della cosiddetta legge Castelli, ma che deve essere definita in un confronto e in una convergenza con le forze dell'opposizione. Infatti, l'esigenza di interventi modificativi non nasce da un ragionamento astratto e da una scelta ideologica, ma da un'analisi concreta delle inadeguatezze delle norme attualmente vigenti."
BRUTTI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","La mia proposta è che nella situazione attuale, avendo di fronte a noi una proposta del Governo (e devo credere che il disegno di legge sia pronto, in quanto il ministro Mastella è stato molto chiaro e analitico nel fissarne le linee), noi avviamo subito un lavoro a partire dal Senato, cioè dal ramo del Parlamento davanti al quale il ministro Mastella ha enunciato le linee guida degli interventi modificativi da apportare alla cosiddetta legge Castelli."
BRUTTI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Si costituisca, sulla base di una proposta che avevo avanzato anche nella scorsa legislatura ma senza successo, un Comitato ristretto dove avviare un confronto serrato tra maggioranza e opposizione al di fuori della contrapposizione politica, sulla base del testo presentato dal Governo, per trovare un punto di incontro sulla disciplina dei concorsi, sulla revisione di alcuni aspetti del disciplinare e delle norme relative all'organizzazione gerarchica degli uffici di procura, revisione a mio avviso soltanto parziale ma che deve esserci e della quale possiamo comunque discutere. Questi mi sembrano i punti sui quali è necessario discutere e sui quali occorre giungere ad una convergenza."
BRUTTI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Senatore D'Onofrio, mi domando se possiamo realisticamente giungere attraverso questo confronto serrato e serio alla definizione di norme condivise nello spazio di poche ore e giorni. Io non credo che sia possibile e ritengo che noi dobbiamo, senza drammatizzare e senza attribuire un particolare significato politico a questa scelta, fermare per un momento l'applicazione e l'entrata in vigore effettiva dei decreti delegati, o meglio di alcuni di essi, in quanto altri camminano per la loro strada, e dei decreti legislativi conseguenti alla cosiddetta legge Castelli."
BRUTTI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Bisogna fermare una parte dei decreti ma, nel momento stesso in cui stiamo discutendo della proroga, bisogna avviare il lavoro sul merito degli interventi modificativi,  bisogna costituire e far funzionare un Comitato ristretto."
BRUTTI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Chiediamo al Governo che la sua proposta venga depositata in questi giorni e che su di essa si possa avviare un lavoro nel merito. Mi sembra che questo sia un possibile punto di compromesso. Se voi chiedete di spostare gli interventi modificativi dei decreti delegati direttamente nel disegno di legge in discussione, tale compromesso diventa più difficile perché un lavoro del genere, un confronto, una convergenza richiedono un minimo di tempo, di elaborazione, di discussione."
BRUTTI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Proprio per questo, se siamo d'accordo che si debba giungere ad una parziale modificazione potremmo condividere anche la proposta di fermare per un momento l'entrata in vigore di quei decreti. Questa è una linea che può, sia pure con tutta la fatica che deriva dai rapporti politici alle nostre spalle, segnati dalla contrapposizione, consentire un lavoro comune in un Comitato ristretto ed anche il varo di norme che trovino un consenso quanto più possibile ampio."
BRUTTI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","A tale riguardo, chiedo un gesto di buona volontà al senatore D'Onofrio e agli altri colleghi. Se fosse possibile accordarci su questo punto, massimo sarà l'impegno del Gruppo dell'Ulivo, in Comitato ristretto e in Commissione, per farsi carico delle ragioni che verranno avanzate dall'opposizione e per fare presto a giungere a norme che risolvano i problemi che sono sul tappeto e che ci trovino, quanto più possibile, d'accordo.  ."
PRESIDENTE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Alla Presidenza sono pervenute richieste d'intervento per l'illustrazione di due questioni pregiudiziali, non presentate per iscritto, quindi orali, da parte del senatore Pastore e del senatore Palma."
PRESIDENTE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)",Il senatore Castelli poi interverrà per porre una questione sospensiva. Queste le indicazioni giunte sinora alla Presidenza.
PASTORE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)",Domando di parlare.
PRESIDENTE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)",Ne ha facoltà.
PASTORE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Signor Presidente, preliminarmente vorrei ricordare all'Assemblea che la Commissione affari costituzionali non ha potuto esprimere il parere su questo disegno di legge per mancanza di numeri nella maggioranza. Il parere, sulla base degli elementi di valutazione che cercherò di illustrare all'Assemblea e che costituiscono il fondamento della pregiudiziale, sarebbe stato negativo."
PASTORE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Come già è stato detto da alcuni colleghi e riconosciuto dal Ministro, i tre decreti legislativi dei quali si chiede la sospensione sono già entrati pienamente in vigore: il primo, che riguarda l'organizzazione delle procure, il 18 giugno 2006; il secondo, che riguarda il sistema disciplinare dei magistrati, il 19 giugno 2006; l'ultimo, che riguarda la carriera dei magistrati, il 28 luglio 2006.  Ebbene, il disegno di legge nel testo giunto in Commissione propone che questi tre decreti legislativi vengano sospesi, ancorché abbiano dispiegato i loro effetti. Nulla si dice sulla disciplina che sarà applicata a decorrere dal giorno della sospensione, né sulla disciplina intercorrente tra il giorno della sospensione e il giorno dell'entrata in vigore."
PASTORE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Presidente, noi stiamo facendo un'operazione legislativa. L'Aula rischia di mandare in porto un'operazione legislativa che non ha precedenti. Si tratta di un salto nel buio, di una vergogna giuridica, di un obbrobrio parlamentare. Non è mai capitato nella storia del Parlamento - e credo non si trovino precedenti negli annali giuridici - che una legge già modificata nel suo cuore e abrogata totalmente, in maniera implicita o espressa, riviva grazie alla sospensione della legge che ne ha provocato l'abrogazione. Credo si tratti di una situazione unica nel panorama legislativo. Purtroppo, non è la prima stranezza di questa legislatura."
PASTORE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Vorrei far presente tra l'altro, signor Presidente, che vi sono materie estremamente sensibili toccate da questi decreti legislativi. Vi è la materia del disciplinare, per cui ove non si ponesse mano a risolvere questa grave lacuna, che riguarda sia il futuro successivo alla sospensione, sia il periodo intercorrente tra la sospensione e l'entrata in vigore di questi decreti legislativi che si vorrebbe sospendere, si verificherebbero problemi gravissimi, perché avremmo comportamenti di magistrati, degli uffici e di tutti coloro che sono soggetti a queste norme che non ricadrebbero né nell'una, né nell'altra disciplina. Un vero obbrobrio giuridico."
PASTORE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Né a me sembra che a questa situazione possa porre rimedio la proposta emendativa del Governo, che si è accorto con qualche mese di ritardo che la disposizione contenuta nel disegno di legge di sospensione dei decreti legislativi avrebbe comportato qualche problema di carattere giuridico."
PASTORE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Quella proposta dal Governo, infatti, è una norma che recupera le leggi abrogate rinviando a ciò che non esiste più. Il Governo intende introdurre nel nostro ordinamento un meccanismo in base al quale rivivrebbe una legge abrogata attraverso un semplice richiamo ad essa. È come se noi decidessimo una sospensione degli effetti del codice penale Rocco e stabilissimo che nel frattempo si attuano gli effetti del codice penale precedente. Non vi è alcuna differenza di carattere formale tra queste due ipotesi, ma credo che l'esempio possa servire a capire l'enormità di una simile questione."
PASTORE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Signor Presidente, signor Ministro, è una questione che tocca non una materia ordinamentale di carattere secondario, ma l'ordinamento giudiziario, che richiede una disciplina, senza la quale il nostro sistema istituzionale non funzionerebbe. Si tratta peraltro di un ordinamento che è oggetto di una riserva di legge e che quindi non può essere sostituito da norme di altra natura; è un ordinamento che ha una rilevanza costituzionale e sul quale abbiamo realizzato un grande progetto di riforma, ancorché nel 1948 la nostra Carta costituzionale prevedesse l'attuazione in poco tempo della riforma dell'ordinamento giudiziario. In sessant'anni è riuscito nell'intento il centro-destra e credo che con la procedura prevista dal disegno di legge in esame e, soprattutto, con l'approccio politico del ministro Mastella - che in realtà è stato poco ascoltato, in quanto il suo programma, mi consenta, è poco credibile, essendo un programma di ampio respiro, mentre lei sa benissimo che questo Governo ampio respiro, non ce l'ha - rischiamo certamente di resuscitare in malo modo un ordinamento giudiziario che risale al 1941."
PASTORE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)",Mi auguro pertanto che l'Aula accolga la questione pregiudiziale presentata ed eviti questo disastroso effetto.
PRESIDENTE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)",Ha facoltà di parlare il senatore Castelli per illustrare la questione sospensiva QS1.
CASTELLI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Signor Presidente, di fatto ho già illustrato nel mio precedente intervento le ragioni in base alle quali è stata presentata una questione sospensiva. Se fossimo in un Parlamento ragionevole e razionale dovremmo analizzare quali sarebbero gli effetti di questa riforma, che - ripeto - è già in atto."
CASTELLI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)",La ragione quindi è semplicissima e la questione sospensiva si illustra da sé.
PRESIDENTE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Colleghi, la seduta odierna, aperta alle ore 17, dovrebbe terminare alle ore 20."
PRESIDENTE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Potremmo anche procedere adesso alla discussione sulle questioni pregiudiziale e sospensiva presentate ma, rispetto al quadro che si presenta, sento il dovere di concludere i lavori odierni nei tempi previsti. Questa decisione mi sembra assolutamente rispettosa dei senatori che non sono presenti."
PRESIDENTE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)",Potremmo chiudere la seduta dieci minuti prima e iniziare domattina con la discussione sulle due questioni poste dal senatore Pastore e dal senatore Castelli.
PRESIDENTE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Questa mi sembra la decisione che l'Aula potrebbe adottare e che, fuori da ogni infingimento, dato il rilievo della decisione che stiamo prendendo, avrei veramente difficoltà a non osservare prolungando la seduta oltre l'orario ufficialmente stabilito. Questa è la proposta che mi sento di presentare all'Aula. Vorrei sentire il parere dei Gruppi."
MATTEOLI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)",Domando di parlare.
PRESIDENTE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)",Ne ha facoltà.
MATTEOLI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Presidente, se non ci sono iscritti a parlare, possiamo procedere  al voto."
PRESIDENTE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Il senatore Casson è iscritto, o no? C'è quindi lui."
MATTEOLI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Presidente, i senatori quando vogliono iscriversi a parlare si rivolgano all'Ufficio di Presidenza."
PRESIDENTE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Senatore Matteoli, guardi che la comunicazione dell'iscrizione del senatore Casson me l'ha riferita il Segretario generale, quindi non sussistono dubbi. Se c'è qualche preoccupazione venga espressa."
MATTEOLI,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Non ci sono preoccupazioni, ma se non ci sono iscritti votiamo senza rimandare a domattina."
PRESIDENTE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)",Se c'è il senatore Casson gli diamo la parola. . Qui siamo ad un livello di responsabilità tale per cui il suo discorso è privo di senso. Per una votazione di questo genere sento la responsabilità di rispettare l'orario stabilito per lo svolgimento dei lavori di questa seduta.
PRESIDENTE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Prego, il senatore Casson ha la parola."
*CASSON,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Signor Presidente, onorevoli senatori, ritengo che la questione pregiudiziale sia completamente destituita di ogni fondamento. Sono anzi convinto che il suo accoglimento presenterebbe problemi e dubbi più consistenti sotto il profilo della legittimità costituzionale. Già in altra sede l'attuale vice presidente del Consiglio superiore della magistratura, l'onorevole Mancino, ha avuto occasione di segnalare i danni anche gravi all'attività del Consiglio superiore della magistratura e degli uffici giudiziari stessi determinati dall'entrata in vigore e dall'efficacia dei tre decreti che ci riguardano. Ha usato anche toni piuttosto pesanti parlando di situazioni di blocco o di rischio di blocco dell'attività e anche di situazioni di caos."
*CASSON,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Ritengo che l'entrata in vigore di questi tre decreti legislativi in particolare si presenti in contrasto con l'articolo 97 della Costituzione che è quello che tutela il buon andamento e l'imparzialità della pubblica amministrazione, ma ci sono altri profili di dubbio di legittimità costituzionale più consistenti. I primi riguardano il decreto legislativo n. 106 del 2006 relativo alla gerarchizzazione delle procure della Repubblica."
*CASSON,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Le critiche di maggior rilievo vengono rivolte in particolare modo nei confronti di questo decreto legislativo perché inficia gravemente il principio costituzionale dell'indipendenza della magistratura, esplicitato in particolare nell'articolo 104 della Costituzione, che fa riferimento alla magistratura come ordine autonomo e indipendente da ogni altro potere. Altro importante riferimento va fatto all'articolo 109 che dice che l'autorità giudiziaria dispone direttamente, come autorità giudiziaria e quindi come potere diffuso, della polizia giudiziaria. Ricordo infine l'articolo 112 che fa riferimento al pubblico ministero che ha l'obbligo di esercitare l'azione penale. Le norme, che entrerebbero, che sono entrate in vigore e che continueranno a produrre effetto, determinerebbero delle lesioni di questi principi costituzionali."
*CASSON,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)",Il modello di sistema giudiziario vigente in Italia viene definito di potere diffuso e viene ritenuto il più idoneo a una democrazia moderna. È proprio impedendo un capillare e diffuso esercizio dell'azione penale che si va ad inficiare la natura stessa di questo potere diffuso.
*CASSON,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Altri problemi sono poi collegati al secondo decreto legislativo entrato in vigore, il n. 109 del 2006, relativo all'azione disciplinare e, in particolare, alla tipizzazione - verso la quale peraltro non siamo contrari - e alla obbligatorietà dell'azione disciplinare in ogni caso."
*CASSON,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","È strettamente collegata, come complessità e come rischio di danno, questa entrata in vigore con quello che dicevo in materia di indipendenza e autonomia della magistratura, in riferimento all'esercizio del potere del pubblico ministero."
*CASSON,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","L'azione disciplinare, così com'è stata prospettata e così com'è entrata in vigore, crea dei problemi particolari all'interno del Consiglio stesso, rischiando di creare, contrariamente a quanto viene detto, un blocco dell'attività disciplinare per il Consiglio superiore della magistratura; d'altronde, proprio per il numero eccessivo di azioni, di segnalazioni e di esposti nei confronti di magistrati si creerebbe da una parte il blocco degli organi che sono stati istituzionalmente incaricati di questa azione disciplinare e, dall'altra, questo carico eccessivo di procedimenti comporterebbe il raggiungimento in tempi brevissimi del termine della prescrizione, che sappiamo essere fissato in un anno. Quindi, da una parte la moltiplicazione incontrollabile del numero dei procedimenti (con effetti intimidatori) e, dall'altra, l'estinzione rapida dei procedimenti che non rispondono alla tipologia normativamente prevista possono ritenersi i danni maggiori."
*CASSON,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Un'altra questione riguarda il terzo decreto legislativo entrato in vigore, il n. 160 del 2006. In questo caso, è persino lapalissiano ricordare come la previsione, così com'è stata fatta, di concorsi ripetuti per i magistrati (il problema della progressione in carriera) costringerebbe i singoli magistrati a pensare più ai concorsi che non all'attività giudiziaria vera e propria, con dispendio di energie e di tempo in attività extragiudiziali e contro quel principio di natura costituzionale - che ricordavo all'inizio del mio intervento - relativo al buon andamento della pubblica amministrazione."
*CASSON,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","L'unico problema serio che poteva e che potrebbe sorgere è relativo al periodo transitorio, così com'è stato segnalato dall'intervento del senatore Pastore; ma, peraltro, questo periodo transitorio è stato individuato correttamente ed esattamente dall'intervento del Ministro. In particolare, il Governo ha presentato un emendamento proprio - per così dire - per tappare questo buco. L'emendamento proposto è il 4.0.600 e riguarda l'inserimento dell'articolo 4- successivamente all'articolo 4."
*CASSON,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Tale articolo 4- è diviso in due commi: il primo fa riferimento ad un termine, quello del 31 luglio 2007, fino al quale continuano ad applicarsi, nelle materie oggetto dei tre decreti legislativi che ci riguardano, le disposizioni del regio decreto n. 12 del 1941, con tutte le successive modificazioni ed integrazioni, nonché tutte le altre disposizioni approvate in materia di ordinamento giudiziario, comprese le ultime, relative anche al decreto legislativo n. 20 del 16 gennaio 2006."
*CASSON,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","La seconda parte di questo articolo 4- fa riferimento, ancora una volta, agli effetti che si sono prodotti e alle situazioni che si sono esaurite nel vigore dei decreti legislativi di cui all'articolo 1. Questa è la risposta che si vuole dare alla domanda che viene posta, in particolare, dal senatore Castelli. In questa situazione normativa, si rileva che, innanzitutto, si sono sicuramente prodotti degli effetti, che sono, possono essere, potranno o continueranno ad essere negativi; è proprio questo il motivo per cui i decreti nel frattempo vanno sospesi, proprio perché non producano altri effetti."
*CASSON,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Con la proposta fatta ed illustrata, seppur per le linee generali, dal Ministro della giustizia, all'inizio di questa seduta sono state indicate le linee fondamentali, seppur in maniera sommaria, delle nostre proposte. Come abbiamo detto anche all'interno della Commissione giustizia del Senato, ci sono proposte anche dell'Ulivo che riguardano proprio la modifica della normativa in tema di ordinamento giudiziario, con particolare riferimento ai tre decreti legislativi che sono oggetto di discussione questa sera."
*CASSON,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Si diceva che non si vuole abrogare, si vuole correggere. È una mano tesa questa; si vuole arrivare tutti assieme alla correzione dei punti negativi che sicuramente esistono, come peraltro diciamo che alcuni punti positivi esistono. Questi vanno recuperati e, laddove c'è la  necessità, le correzioni devono essere apportate o in Commissione giustizia oppure in sede di comitato ristretto, così come ci è stato proposto."
*CASSON,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Nel frattempo cosa si fa? Questi tre decreti legislativi hanno già prodotto degli effetti; continueranno a produrne, effetti che potranno essere pregiudizievoli, alcuni anche irreversibili. Pensiamo in particolare alla materia della progressione in carriera, alla materia dei concorsi, alle azioni disciplinari."
*CASSON,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)",La nostra risposta conclusiva di sospendere tre decreti entrati in vigore non è un caso unico nella storia del nostro Parlamento. Ricordo soltanto a noi stessi ed al senatore Pastore come vi siano state anche situazioni precedenti. Mi riferisco in particolare alla normativa in materia di giudici di pace.
*CASSON,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","In conclusione, si chiede venga approvata la proposta del disegno di legge del Governo."
PRESIDENTE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)",Ricordo che devono ancora intervenire i senatori Di Lello Finuoli e Barbato.
PRESIDENTE,19/09/2006,"(635)Sospensione dell'efficacia di disposizioni in tema di ordinamento giudiziario(ore 18,42)","Data l'ora, rinvio il seguito della discussione del disegno di legge in titolo ad altra seduta."
PRESIDENTE,19/09/2006,"Mozioni, interpellanze e interrogazioni, annunzio","Comunico che sono pervenute alla Presidenza mozioni, interpellanze e interrogazioni, pubblicate nell'allegato B al Resoconto della seduta odierna."
PRESIDENTE,19/09/2006,Ordine del giorno per le sedute di mercoledì 20 settembre 2006,"Il Senato tornerà a riunirsi domani, in due sedute pubbliche, la prima alle ore 9,30 e la seconda alle ore 16,30, con il seguente ordine del giorno:"
PRESIDENTE,19/09/2006,Ordine del giorno per le sedute di mercoledì 20 settembre 2006,La seduta è tolta .
