name_speaker,datetime,topic,text
PRESIDENTE,11/07/2006,Presidenza del presidente MARINI,La seduta è aperta
PRESIDENTE,11/07/2006,Presidenza del presidente MARINI,Si dia lettura del processo verbale.
PRESIDENTE,11/07/2006,Presidenza del presidente MARINI,"Non essendovi osservazioni, il processo verbale è approvato."
PRESIDENTE,11/07/2006,Comunicazioni della Presidenza,"L'elenco dei senatori in congedo e assenti per incarico ricevuto dal Senato, nonché ulteriori comunicazioni all'Assemblea saranno pubblicati nell'allegato B al Resoconto della seduta odierna."
PRESIDENTE,11/07/2006,Preannunzio di votazioni mediante procedimento elettronico,Avverto che nel corso della seduta odierna potranno essere effettuate votazioni qualificate mediante il procedimento elettronico.
PRESIDENTE,11/07/2006,Preannunzio di votazioni mediante procedimento elettronico,"Pertanto decorre da questo momento il termine di venti minuti dal preavviso previsto dall'articolo 119, comma 1, del Regolamento"
PRESIDENTE,11/07/2006,Sui lavori del Senato,"Onorevoli colleghi, la Conferenza dei Capigruppo, che si è riunita questa mattina, ha approvato a maggioranza il calendario dei lavori dell'Assemblea fino a sabato 29 luglio."
PRESIDENTE,11/07/2006,Sui lavori del Senato,"Oggi pomeriggio dobbiamo procedere alla deliberazione per la costituzione in giudizio del Senato in un conflitto di attribuzione di fronte alla Corte costituzionale, nonché alle votazioni sulle richieste di procedura abbreviata, ai sensi dell'articolo 81 del Regolamento, per i disegni di legge relativi all'istituzione di una Commissione governativa di indagine sulla condizione degli anziani e sull'istituzione del luogo elettivo di nascita."
PRESIDENTE,11/07/2006,Sui lavori del Senato,"A partire da domani mattina saranno posti all'ordine del giorno i decreti-legge, già approvati dalla Camera dei deputati, in materia di IRAP e di pubblica istruzione, per i quali si è proceduto alla ripartizione dei tempi tra i Gruppi. Come già comunicato per le vie brevi, gli emendamenti a questi due provvedimenti dovranno essere presentati entro le ore 19 di oggi."
PRESIDENTE,11/07/2006,Sui lavori del Senato,"Nella seduta antimeridiana di giovedì 13 luglio saranno votate a scrutinio segreto con il sistema elettronico le dimissioni presentate dai senatori Turco, Pinza, Danieli, Magnolfi, Bubbico, Giaretta, Vernetti, Maritati, Formigoni e Galan."
PRESIDENTE,11/07/2006,Sui lavori del Senato,"Proseguo ora nell'illustrazione del calendario approvato a maggioranza, con il quale si propone di decidere i nostri lavori fino alla conclusione del periodo preferiale, ma con una precisazione che farò alla fine."
PRESIDENTE,11/07/2006,Sui lavori del Senato,"La prossima settimana, dal 18 al 20 luglio, dopo l'eventuale seguito dei due decreti‑legge in materia di IRAP e pubblica istruzione, si passerà all'esame dei disegni di legge, approvati dalla Camera dei deputati, per la ricostituzione di Commissioni d'inchiesta sul fenomeno della mafia e sul ciclo dei rifiuti, nonché della proposta per la ricostituzione della Commissione monocamerale di inchiesta sul Servizio sanitario nazionale."
PRESIDENTE,11/07/2006,Sui lavori del Senato,"Nella seduta pomeridiana di mercoledì 19 luglio è previsto un dibattito su comunicazioni del Governo in relazione all'esame da parte del Consiglio dell'Unione europea, che si riunirà a Bruxelles il 24 luglio, del VII Programma quadro di attività comunitarie di ricerca e sviluppo tecnologico. I tempi di discussione sono stati ripartiti per complessive 4 ore e 30 minuti."
PRESIDENTE,11/07/2006,Sui lavori del Senato,"Nella seduta antimeridiana di giovedì 20 luglio sarà discussa la mozione con procedimento abbreviato, di iniziativa dei senatori De Petris ed altri, concernente nuove pratiche enologiche. Per tale dibattito i tempi sono stati ripartiti per complessive 3 ore e 40 minuti. Nella stessa seduta, saranno poste ai voti le dimissioni presentate dal senatore Malabarba."
PRESIDENTE,11/07/2006,Sui lavori del Senato,Sono previste due sedute pomeridiane dedicate al sindacato ispettivo: giovedì 13 e giovedì 20 luglio.
PRESIDENTE,11/07/2006,Sui lavori del Senato,"In relazione all'andamento dei lavori, le sedute dell'Assemblea potranno essere sconvocate per consentire alle Commissioni permanenti - ed in particolare alla Commissione bilancio - di esaminare i provvedimenti di propria competenza con tempi adeguati."
PRESIDENTE,11/07/2006,Sui lavori del Senato,"Nell'ultima settimana di luglio, dalle ore 15 di lunedì 24 fino alla giornata di sabato 29, saranno discussi innanzitutto il decreto-legge per il rilancio economico e sociale (il cosiddetto decreto Bersani) e il Documento di programmazione economico-finanziaria, i cui tempi sono stati ripartiti rispettivamente per 16 e 12 ore. Preciso che, su sollecitazione di alcuni Capigruppo dell'opposizione con i quali mi sono incontrato stamattina, ho provveduto ad ampliare i tempi del dibattito in Aula su questi due provvedimenti, compatibilmente con i lavori della Camera dei deputati."
PRESIDENTE,11/07/2006,Sui lavori del Senato,"Il calendario prevede inoltre l'esame del provvedimento di proroga di missioni internazionali e del disegno di legge sulla partecipazione in società operanti nei settori dell'energia e del gas (ove approvati e trasmessi in tempo utile dalla Camera dei deputati), del disegno di legge per la sospensione dell'efficacia di disposizioni dell'ordinamento giudiziario, nonché del bilancio interno e del rendiconto del Senato. Potranno infine essere istituite Commissioni di inchiesta e speciali."
PRESIDENTE,11/07/2006,Sui lavori del Senato,"Se i lavori della nostra Assemblea, in coordinamento con i lavori della Camera dei deputati, dovessero protrarsi oltre la fine del mese di luglio (nei prossimi giorni saremo in grado di comunicarlo all'Aula), in quel caso il cosiddetto provvedimento Mastella potrebbe essere messo in discussione nella prima settimana di agosto, cioè nell'ultima settimana utile prima della pausa estiva."
PRESIDENTE,11/07/2006,Sui lavori del Senato,"Il calendario potrà essere integrato con la votazione per l'elezione della delegazione parlamentare presso l'Assemblea del Consiglio d'Europa-UEO - non appena i Gruppi abbiano completato, e ovviamente li sollecito in tal senso, le comunicazioni delle proprie designazioni - con l'esame di documenti definiti dalla Giunta delle elezioni e delle immunità parlamentari, nonché con l'esame del disegno di legge in materia di amnistia e indulto (ove approvato e trasmesso in tempo utile dalla Camera dei deputati)."
PRESIDENTE,11/07/2006,Sui lavori del Senato,"Infine, in relazione all'andamento dei lavori, la Conferenza dei Capigruppo potrà successivamente stabilire l'eventuale calendario della prima settimana di agosto, che per ora non è previsto nella proposta che pongo all'attenzione e alla decisione dell'Assemblea."
PRESIDENTE,11/07/2006,"Programma dei lavori dell'Assemblea, integrazioni","La Conferenza dei Presidenti dei Gruppi parlamentari, riunitasi questa mattina con la presenza dei Vice presidenti del Senato e con l'intervento del rappresentante del Governo, ha adottato - ai sensi dell'articolo 53 del Regolamento - la seguente integrazione al programma dei lavori del Senato per i mesi di giugno e luglio 2006:"
PRESIDENTE,11/07/2006,"Programma dei lavori dell'Assemblea, integrazioni",- Disegno di legge n. 546 - Istituzione di una Commissione d'indagine sulla condizione degli anziani in Italia
PRESIDENTE,11/07/2006,"Programma dei lavori dell'Assemblea, integrazioni",- Disegni di legge nn. 579 e 684 - Norme sull'istituzione del luogo elettivo di nascita
PRESIDENTE,11/07/2006,"Programma dei lavori dell'Assemblea, integrazioni",- Disegno di legge n. 762 - Istituzione di una Commissione parlamentare di inchiesta sul fenomeno della criminalità organizzata mafiosa o similare
PRESIDENTE,11/07/2006,"Programma dei lavori dell'Assemblea, integrazioni",- Disegno di legge n. 768 - Istituzione di una Commissione parlamentare di inchiesta sul ciclo dei rifiuti e sulle attività illecite ad esso connesse
PRESIDENTE,11/07/2006,"Programma dei lavori dell'Assemblea, integrazioni","-  XXII, nn. 1 e 5 - Proposta di inchiesta parlamentare sull'Istituzione di una Commissione parlamentare di inchiesta sull'efficacia e l'efficienza del Servizio sanitario nazionale"
PRESIDENTE,11/07/2006,"Programma dei lavori dell'Assemblea, integrazioni",- Disegni di legge nn. … - Proroga missioni internazionali di pace
PRESIDENTE,11/07/2006,"Programma dei lavori dell'Assemblea, integrazioni",- Disegno di legge n. … - Abrogazione delle norme in materia di partecipazioni in società operanti nel settore dell'energia elettrica e del gas naturale
PRESIDENTE,11/07/2006,"Programma dei lavori dell'Assemblea, integrazioni",- Disegno di legge n. 635 - Sospensione dell'efficacia di disposizioni in tema di ordinamento giudiziario
PRESIDENTE,11/07/2006,"Programma dei lavori dell'Assemblea, integrazioni",- Disegni di legge nn. … - Concessione di amnistia e di indulto
PRESIDENTE,11/07/2006,"Programma dei lavori dell'Assemblea, integrazioni","- Disegni di legge nn. 353, 354, 519 e 588 - Istituzione di una Commissione parlamentare di inchiesta sulla situazione dello sport del calcio in Italia e  XXII, n. 8 - Istituzione di una Commissione parlamentare di inchiesta sul calcio professionistico e sulle attività economico-sociali ad esso connesse"
PRESIDENTE,11/07/2006,"Programma dei lavori dell'Assemblea, integrazioni","- . XXII, n. 7 - Proposta di inchiesta parlamentare sull'istituzione di una Commissione parlamentare d'inchiesta sugli infortuni sul lavoro con particolare riguardo alle cosiddette ""morti bianche"""
PRESIDENTE,11/07/2006,"Programma dei lavori dell'Assemblea, integrazioni","-  XXII, n. 3 - Proposta di inchiesta parlamentare sull'Istituzione di una Commissione parlamentare di inchiesta sui casi di morte e gravi malattie che hanno colpito il personale italiano impiegato nelle missioni militari all'estero, nei poligoni di tiro e nei siti in cui vengono stoccati munizionamenti, nonché le popolazioni civili nei teatri di conflitto e nelle zone adiacenti le basi militari sul territorio nazionale, con particolare attenzione agli effetti dell'utilizzo di proiettili all'uranio impoverito e della dispersione nell'ambiente di nanoparticelle di minerali pesanti prodotte dalle esplosioni di materiale bellico"
PRESIDENTE,11/07/2006,"Programma dei lavori dell'Assemblea, integrazioni",- Disegno di legge n. … - Istituzione di una Commissione parlamentare di inchiesta sugli effetti dell'amianto.
PRESIDENTE,11/07/2006,Calendario dei lavori dell'Assemblea Discussione e reiezione di proposte di modifica,"Nel corso della stessa riunione, la Conferenza dei Presidenti dei Gruppi parlamentari ha altresì adottato - ai sensi dell'articolo 55 del Regolamento - il nuovo calendario dei lavori fino al 29 luglio 2006:"
PRESIDENTE,11/07/2006,Calendario dei lavori dell'Assemblea Discussione e reiezione di proposte di modifica,"Ove non fosse possibile definire tutte le votazioni sulle dimissioni di Senatori, il Presidente è autorizzato a prevedere il prosieguo delle votazioni stesse in altra seduta."
PRESIDENTE,11/07/2006,Calendario dei lavori dell'Assemblea Discussione e reiezione di proposte di modifica,"Gli emendamenti ai disegni di legge nn. 700 (Decreto-legge n. 206, in materia di IRAP e canoni demaniali marittimi) e 749 (Decreto-legge n. 210, in materia di pubblica istruzione) dovranno essere presentati entro le ore 19 di martedì 11 luglio."
PRESIDENTE,11/07/2006,Calendario dei lavori dell'Assemblea Discussione e reiezione di proposte di modifica,"Gli emendamenti ai disegni di legge nn. 762 (Inchiesta antimafia), 768 (Inchiesta rifiuti) e ai . XXII, nn. 1 e 5 (Inchiesta Servizio sanitario) dovranno essere presentati entro le ore 19 di giovedì 13 luglio."
PRESIDENTE,11/07/2006,Calendario dei lavori dell'Assemblea Discussione e reiezione di proposte di modifica,"Gli emendamenti al disegno di legge n. 741 (Decreto-legge n. 223, rilancio economico e sociale) dovranno essere presentati entro le ore 19 di giovedì 20 luglio."
PRESIDENTE,11/07/2006,Calendario dei lavori dell'Assemblea Discussione e reiezione di proposte di modifica,"In relazione all'andamento dei lavori, le sedute dell'Assemblea potranno essere sconvocate per consentire alle Commissioni permanenti - e in particolare alla Commissione bilancio - di esaminare i provvedimenti di propria competenza."
PRESIDENTE,11/07/2006,Calendario dei lavori dell'Assemblea Discussione e reiezione di proposte di modifica,Gli emendamenti al disegno di legge n. 635 (Sospensione efficacia disposizioni ordinamento giudiziario) dovranno essere presentati entro le ore 19 di lunedì 24 luglio.
PRESIDENTE,11/07/2006,Calendario dei lavori dell'Assemblea Discussione e reiezione di proposte di modifica,"Il Presidente è autorizzato a inserire in calendario la votazione per l'elezione della delegazione parlamentare presso l'Assemblea del Consiglio d'Europa-UEO, non appena i Gruppi abbiano comunicato le proprie designazioni."
PRESIDENTE,11/07/2006,Calendario dei lavori dell'Assemblea Discussione e reiezione di proposte di modifica,Il calendario potrà essere integrato con l'esame di documenti definiti dalla Giunta delle elezioni e delle immunità parlamentari.
PRESIDENTE,11/07/2006,Calendario dei lavori dell'Assemblea Discussione e reiezione di proposte di modifica,"Il calendario potrà inoltre essere integrato con l'esame del disegno di legge in materia di amnistia e indulto, ove approvato e trasmesso in tempo utile dalla Camera dei deputati."
PRESIDENTE,11/07/2006,Calendario dei lavori dell'Assemblea Discussione e reiezione di proposte di modifica,In relazione all'andamento dei lavori la Conferenza dei Capigruppo potrà successivamente stabilire l'eventuale calendario della prima settimana di agosto.
PASTORE,11/07/2006,Ripartizione dei tempi per la discussione del DPEF,Domando di parlare.
PRESIDENTE,11/07/2006,Ripartizione dei tempi per la discussione del DPEF,Ne ha facoltà.
PASTORE,11/07/2006,Ripartizione dei tempi per la discussione del DPEF,"Signor Presidente, vorrei avanzare una diversa proposta di calendario, con riferimento in particolare al disegno di legge n. 635, che lei ha battezzato ""disegno di legge Mastella"", se non sbaglio. Propongo che quel provvedimento venga cancellato dal calendario che lei ha letto e quindi rinviato a settembre, per una serie di ragioni che vorrei esporre."
PASTORE,11/07/2006,Ripartizione dei tempi per la discussione del DPEF,"In Commissione affari costituzionali non abbiamo ancora discusso della costituzionalità del provvedimento, ma ritengo che, al di là del merito delle questioni che esso solleva in riferimento all'entrata in vigore del nuovo ordinamento giudiziario, vi sia una questione di fondo. La riforma dell'ordinamento giudiziario non interviene in una materia di generica rilevanza costituzionale, ma di forte rilevanza costituzionale, tant'è che il legislatore costituente, nel 1947, introdusse una disposizione transitoria che in qualche modo manteneva in vita il vecchio ordinamento giudiziario, prevedendo un termine, naturalmente ritenuto ordinatorio e non perentorio, per l'entrata in vigore del nuovo ordinamento giudiziario."
PASTORE,11/07/2006,Ripartizione dei tempi per la discussione del DPEF,"Oggi, Presidente, dopo sessant'anni, abbiamo una riforma dell'ordinamento giudiziario fatta, naturalmente, nel rispetto dei principi costituzionali, come abbiamo potuto constatare anche dall' legislativo della legge di delega, ma con questo disegno di legge fermiamo tale processo, già in ritardo di sessant'anni. Ciò quindi pone un problema di validità di un disegno di legge che interrompe un cammino che la Costituzione richiede; naturalmente, la maggioranza attuale è libera di modificare l'ordinamento giudiziario, di stravolgerlo, di integrarlo, di sopprimere norme e articoli, ma, secondo me, il cammino intrapreso non può essere interrotto."
PASTORE,11/07/2006,Ripartizione dei tempi per la discussione del DPEF,"Vi è di più e di peggio, perché un pezzo di quell'ordinamento giudiziario è già in vigore e la vigenza di quel pezzo non trascurabile dell'ordinamento giudiziario verrebbe fermata. Si fermerebbe l'orologio della riforma e, addirittura, lo si riporterebbe indietro."
PASTORE,11/07/2006,Ripartizione dei tempi per la discussione del DPEF,"Credo che questa scelta legislativa, oltre che assolutamente incongrua nel nostro ordinamento giuridico, sia ancor più contraddittoria in un contesto costituzionale che fa dell'ordinamento giudiziario una delle colonne portanti dell'ordinamento costituzionale stesso."
PASTORE,11/07/2006,Ripartizione dei tempi per la discussione del DPEF,"Per questo motivo, Presidente, credo sia opportuna un'approfondita riflessione su questo punto. Non so se sarà possibile farla in questo periodo, quindi propongo che il disegno di legge venga stralciato dal calendario e che la sua discuessione riprenda eventualmente a settembre."
MATTEOLI,11/07/2006,Ripartizione dei tempi per la discussione del DPEF,Domando di parlare.
PRESIDENTE,11/07/2006,Ripartizione dei tempi per la discussione del DPEF,Ne ha facoltà.
MATTEOLI,11/07/2006,Ripartizione dei tempi per la discussione del DPEF,"Signor Presidente, lei ha presentato un calendario relativo ai pochi giorni che rimangono prima delle vacanze estive e ha cercato di trovare delle soluzioni sulle quali noi questa mattina - lei ha avuto la cortesia di ricordarlo - non abbiamo concordato, tant'è vero che ha precisato che il calendario è stato approvato a maggioranza."
MATTEOLI,11/07/2006,Ripartizione dei tempi per la discussione del DPEF,"Nell'elenco degli argomenti che ha letto, e che vuole portare all'attenzione dell'Aula prima della chiusura dei lavori, non sono stati inseriti i pochi temi che, come Presidente del Gruppo di Alleanza Nazionale, mi ero permesso di sollecitare. Sul primo di questi, relativo all'istituzione di una Commissione di inchiesta sulle morti bianche e di una sugli effetti dell'amianto, credevo che vi fosse accordo anche da parte dei colleghi della maggioranza e sicuramente del Presidente dei DS, ma lei non l'ha inserito tra i lavori dell'Aula."
PRESIDENTE,11/07/2006,Ripartizione dei tempi per la discussione del DPEF,"Intervengo solo per un chiarimento. Nella comunicazione ho parlato di istituzione di Commissioni d'inchiesta e speciali, che potremo elencare anche nel corso del dibattito. La menzione di questo problema c'è, non avevamo nessuna contrarietà al riguardo."
MATTEOLI,11/07/2006,Ripartizione dei tempi per la discussione del DPEF,"Ho sottolineato questo punto perché resti all'attenzione dell'Aula. Ma il problema vero del calendario che lei ci ha comunicato quest'oggi è quello relativo alle sedute che vanno da lunedì 24 a sabato 29 luglio. Non è possibile comprimere in una settimana argomenti che hanno una così grande rilevanza: il decreto Bersani, la proroga delle missioni internazionali, il DPEF, la partecipazione in società operanti nel settore dell'energia e del gas."
MATTEOLI,11/07/2006,Ripartizione dei tempi per la discussione del DPEF,"Questa mattina abbiamo chiesto con insistenza, e ci permettiamo di farlo anche in quest'occasione, che al cosiddetto decreto Bersani l'Aula dedichi almeno tre giorni di dibattito. Non è possibile presentare un decreto di 43 articoli che stravolge una serie di normative e in alcuni casi le cambia completamente, che inserisce elementi nuovi in economia, nel settore dei trasporti e delle assicurazioni, e poi non avere in Aula la possibilità di discuterlo almeno per tre giorni interi. Lei comprime il dibattito in una giornata, perché se lunedì si inizia nel pomeriggio e martedì si vuole arrivare al voto, abbiamo un solo giorno per poterlo discutere."
MATTEOLI,11/07/2006,Ripartizione dei tempi per la discussione del DPEF,"Lo stesso discorso vale per il DPEF che merita, così com'è stato presentato, alcuni approfondimenti da parte dell'opposizione. In questo modo non ci viene data alcuna possibilità di contribuire alla stesura definitiva di questo documento. Non è secondario il fatto che lei inserisca anche l'esame del disegno di legge sulla partecipazione in società operanti nei settori dell'energia e del gas. Quest'ultimo non è un provvedimento di poco conto poiché interessa tutti gli italiani. Più volte ci siamo permessi di dire che, almeno per quanto riguarda l'energia, dovremmo trovare il modo di aprire un tavolo e discutere tutti insieme, maggioranza e opposizione."
MATTEOLI,11/07/2006,Ripartizione dei tempi per la discussione del DPEF,"Concordo poi con quanto detto dal senatore Pastore circa il disegno di legge n. 635 concernente la sospensione dell'efficacia di disposizioni in tema di ordinamento giudiziario, il cui esame lei, Presidente, prevede di inserire nella prima settimana di agosto, qualora ve ne siano i presupposti, ma che comunque - a mio avviso - può essere rimandato tranquillamente alla ripresa dei lavori a settembre."
MATTEOLI,11/07/2006,Ripartizione dei tempi per la discussione del DPEF,"Per tali motivi non possiamo votare questo calendario; voteremo contro, a meno che lei non voglia rivedere, soprattutto per quanto concerne il cosiddetto decreto Bersani, la possibilità di aprire qui, in quest'Aula, un dibattito di almeno tre giorni che consenta anche ai Gruppi di opposizione di portare un contributo alla stesura del provvedimento stesso."
QUAGLIARIELLO,11/07/2006,Ripartizione dei tempi per la discussione del DPEF,Domando di parlare.
PRESIDENTE,11/07/2006,Ripartizione dei tempi per la discussione del DPEF,Ne ha facoltà.
QUAGLIARIELLO,11/07/2006,Ripartizione dei tempi per la discussione del DPEF,"Signor Presidente, nel calendario dei lavori non è compresa la discussione e la possibile votazione della mozione relativa al ritiro della firma dell'Italia dalla cosiddetta Dichiarazione etica, presentata dal senatore Mantovano e dal sottoscritto. Se lei ricorda, Presidente, quella mozione fu presentata, ai termini del Regolamento, con procedura d'urgenza."
QUAGLIARIELLO,11/07/2006,Ripartizione dei tempi per la discussione del DPEF,"In quest'Aula fu riconosciuta la necessità di una discussione della mozione ma, individuandone il valore politico a prescindere dal riferimento alle scadenze contingenti del Parlamento europeo, fu detto che sarebbe stato meglio discuterla, ed eventualmente pronunciarsi su di essa, dopo l'audizione in Commissione dei ministri Mussi e Turco. Queste furono alcune indicazioni che giunsero dai banchi della maggioranza. Quelle audizioni si sono tenute e, per quanto anche le scadenze contingenti del Parlamento europeo si siano compiute, il valore politico di una discussione, e nel caso di una votazione, di quella mozione e di altre, non mi sembra venuto meno."
QUAGLIARIELLO,11/07/2006,Ripartizione dei tempi per la discussione del DPEF,"Per questo, Presidente, solleciterei la possibilità di un inserimento della discussione di quella mozione - della quale, le ricordo, fu messo ai voti l'inserimento in calendario che fu bocciato solamente per otto voti - nella giornata del 24 luglio, giorno nel quale è già convocata l'Assemblea, dalle ore 15 alle ore 22. Eventualmente, questo potrà comportare lo slittamento al giorno immediatamente successivo di alcuni argomenti già inseriti nell'ordine del giorno di quella seduta."
PRESIDENTE,11/07/2006,Ripartizione dei tempi per la discussione del DPEF,"Senatore Quagliariello, c'è un solo punto che vorrei sottolineare in aggiunta a quanto detto in presentazione del calendario: c'è una richiesta specifica, e a mio avviso giustificata, di discutere di questo problema prima del 24 luglio, in quanto da quel giorno, con l'accettazione da parte del Consiglio, decorre l'operatività della scelta dell'ordine del giorno approvato dal Parlamento europeo. Quindi, ho accettato questa richiesta di colleghi anche del suo schieramento affinché prima del giorno 24 questa discussione si svolga e si concluda."
PRESIDENTE,11/07/2006,Ripartizione dei tempi per la discussione del DPEF,"Se qualche possibile riflesso si deve avere anche nel momento della operatività, mi sembra giustificato anticipare un po' la data rispetto al 24 luglio. Dal momento che vogliamo ascoltare la posizione del Governo su questo punto, questa è stata la ragione dell'anticipo della discussione prima del 24 luglio."
QUAGLIARIELLO,11/07/2006,Ripartizione dei tempi per la discussione del DPEF,"La ringrazio per questo chiarimento, signor Presidente. Rispetto alla data le sue considerazioni sono del tutto pertinenti e condivisibili."
QUAGLIARIELLO,11/07/2006,Ripartizione dei tempi per la discussione del DPEF,Quello che volevamo segnalare è la possibilità di agganciare a quella discussione anche quella relativa alle mozioni che sul tema sono state fin qui presentate.
CASTELLI,11/07/2006,Ripartizione dei tempi per la discussione del DPEF,Domando di parlare.
PRESIDENTE,11/07/2006,Ripartizione dei tempi per la discussione del DPEF,Ne ha facoltà.
CASTELLI,11/07/2006,Ripartizione dei tempi per la discussione del DPEF,"Signor Presidente, lei ha dato seguito, con grande puntualità, alle osservazioni che sono state fatte stamattina in sede di Conferenza dei Capigruppo e le do atto di aver allargato i tempi che ci erano stati assegnati relativamente al più volte citato decreto-legge n. 223 e al DPEF. Mi permetto comunque di sottolineare la rilevanza, più che del DPEF, che, se vogliamo, ormai è diventato una sorta di rito con poche ricadute di natura pratica sulla vita del Paese, del cosiddetto decreto Bersani, che ha invece ricadute enormi. Su questo punto, tra l'altro, circolano cifre assolutamente discordanti fra loro. La relazione tecnica parla di centinaia di milioni per alcuni provvedimenti contenuti in questo decreto; vi sono invece dei calcoli, eseguiti da alcune associazioni autorevoli, che parlano addirittura di alcuni miliardi di euro."
CASTELLI,11/07/2006,Ripartizione dei tempi per la discussione del DPEF,"Siamo quindi di fronte ad un provvedimento che è ancora più di un provvedimento , direi che diventa quasi una mini-finanziaria, che prevedibilmente dovrà essere discussa a lungo, ma soprattutto vedrà una serie notevole di emendamenti - la nostra esperienza ce lo dice - con necessità che vengano illustrati e discussi, a meno che il Governo non abbia già in animo di intervenire con l'ennesima fiducia."
CASTELLI,11/07/2006,Ripartizione dei tempi per la discussione del DPEF,"Pertanto, sono a chiederle, signor Presidente, un ulteriore allargamento dei tempi che ci sono stati concessi perché - ripeto - siamo di fronte ad un provvedimento di grande rilevanza, anche per le ricadute mediatiche che ha avuto nel Paese. Ricordo che in questo momento numerosissime categorie sono in agitazione, come quella degli avvocati, che si è vista capitare tra capo e collo una sorta di riforma che riforma non è, ma sono provvedimenti di natura meramente punitiva. Non voglio però entrare nel merito del provvedimento perché mi rendo conto che andrei fuori tema. Credo sia necessario, da questo punto di vista, raddoppiare come minimo i tempi che ci sono stati concessi."
CASTELLI,11/07/2006,Ripartizione dei tempi per la discussione del DPEF,"La seconda questione è anch'essa di natura cronologica. Abbiamo notato che l'ultima settimana di luglio - questa non è una novità, perché è già accaduto molte volte durante i lavori di questa Camera - è di fatto assolutamente piena; questo di solito avviene quando si prevede la conclusione dei lavori. I senatori si adattano a fare un sacrificio che, sia ben chiaro, non è inteso nel senso di lavorare di più, ma di rinunciare a quegli impegni che tutti quanti noi prendiamo sul territorio con la società civile e con gli elettori, perché i lavori d'Aula sono soltanto una parte del nostro lavoro."
CASTELLI,11/07/2006,Ripartizione dei tempi per la discussione del DPEF,"Lei ci ha prospettato un calendario che ci impegnerà da lunedì 24 a sabato 29 luglio, cioè per tutta la settimana; ciò potrebbe andare bene se sabato 29 luglio fosse una data inderogabile, ma se lei ci dice che potremmo lavorare anche la settimana seguente, credo che dobbiamo prendere una decisione. Non sarò certo io a dire che non lavoreremo anche la prima settimana di agosto, ma allora l'ultima settimana di luglio diventa routinaria e non si capisce perché dobbiamo impegnarla per sei giorni: si potrà lavorare nei tre giorni canonici e quindi i numerosi impegni che i senatori hanno preso sul territorio potranno essere rispettati."
CASTELLI,11/07/2006,Ripartizione dei tempi per la discussione del DPEF,"Chiedo che questo equivoco venga risolto, chiedo di dirimere tale questione: non possiamo portare avanti in via, tra l'altro, del tutto ipotetica sia l'una che l'altra opzione, decidiamo in quest'Aula che cosa fare; ovviamente, poi mi rimetterò alla maggioranza, come del resto è ovvio, logico e inderogabile, limitandomi a dire che abbiamo una preferenza per la chiusura dei lavori entro la fine di luglio."
CASTELLI,11/07/2006,Ripartizione dei tempi per la discussione del DPEF,"Vengo poi alla  sulla quale abbiamo molto discusso questa mattina in sede di Conferenza dei Capigruppo e anche oggi in Aula, attraverso gli interventi dei senatori Pastore e Matteoli, riguardante il cosiddetto disegno di legge Mastella."
CASTELLI,11/07/2006,Ripartizione dei tempi per la discussione del DPEF,"Signor Presidente, come abbiamo già sostenuto molte volte, non vi è alcuna necessità e urgenza di affrontarlo. Si è trattato semplicemente, almeno fino ad ora, di un provvedimento di bandiera: è un segnale mandato ai magistrati, di cui questa maggioranza è paladina, in merito alla volontà di cancellare i decreti legislativi più pregnanti in questa materia. Il Governo è legittimato ad adottarlo, non c'è alcun dubbio, ma non si capisce quale sia la  di voler a tutti i costi anticipare questo provvedimento, atteso che non avrà alcun effetto pratico."
CASTELLI,11/07/2006,Ripartizione dei tempi per la discussione del DPEF,"In seguito, infatti, dovrà essere discusso dalla Camera dei deputati e non credo, signor Presidente, che la Camera si voglia impegnare su questo tema né in agosto, né in settembre. La questione, quindi, andrà per le lunghe, per cui nessuno degli obiettivi che il Governo si era posto verrà raggiunto. Pertanto, non cambierà nulla dal punto di vista pratico e nemmeno dal punto di vista del segnale politico, perché ormai penso che anche i magistrati abbiano capito che si è trattato di un provvedimento di bandiera."
CASTELLI,11/07/2006,Ripartizione dei tempi per la discussione del DPEF,"Infine, signor Presidente, vi è una questione nuova, delle ore 13,53, che rassegno a lei e a tutta l'Assemblea. Il ministro dell'interno Amato ha reso in Commissione affari costituzionali affermazioni di una gravità inaudita, che non interessano soltanto gli addetti ai lavori, cioè coloro i quali si occupano di giustizia, ma anche tutto il Parlamento e la società."
CASTELLI,11/07/2006,Ripartizione dei tempi per la discussione del DPEF,"Il ministro Amato ha dichiarato (cito testualmente, non credo che l'ANSA non sia veritiera): «Sono esterrefatto da ciò che accade in Italia» - relativamente alla pubblicazione di intercettazioni - «e mi dicono che accade da molto tempo». ."
CASTELLI,11/07/2006,Ripartizione dei tempi per la discussione del DPEF,Chiedo un minimo di attenzione da parte dei colleghi. Credo che un Ministro che abbia dichiarato in una sede ufficiale cose di questa natura debba poi venire in Parlamento a riferire più compiutamente. «È una prassi talmente consolidata» - quella appunto di divulgare e propalare intercettazioni - «che alcuni giornalisti mi dicono che esistono contratti di fatto tra i giornalisti e chi fornisce le notizie e collegamenti tra procure e giornali per cui viene data al giornalista una  per entrare nel momento in cui un atto viene dato ai difensori».
CASTELLI,11/07/2006,Ripartizione dei tempi per la discussione del DPEF,"Il Ministro dell'interno, cioè, dice che esistono dei contratti di fatto tra giornalisti e procure per propalare notizie riservate. Lo dice in Parlamento il Ministro dell'interno, per cui chiederò, nella prima riunione utile della Commissione giustizia, che, prima di andare avanti nell'esame del disegno di legge Mastella, venga convocato il ministro Amato a riferire più compiutamente su cosa intendeva dire. Credo sia suo dovere in questo momento rivelare chi sono i giornalisti che hanno fatto a lui tali dichiarazioni. Egli è un pubblico ufficiale e ha ricevuto notizia di reato: non può fermarsi ad una dichiarazione di questa natura. Ciò rivela quale sia l'inquinamento che oggi vige nelle procure italiane."
CASTELLI,11/07/2006,Ripartizione dei tempi per la discussione del DPEF,"Cosa c'entra ciò con il disegno di legge Mastella? C'entra, signor Presidente, perché oggi l'unico strumento innovativo che il Parlamento ha introdotto per porre un freno a questo mal costume è il decreto legislativo sulle procure. Oggi finalmente - ed è già legge - abbiamo un procuratore capo responsabile di quanto accade. Credo che se la maggioranza vuole abrogare questa norma, che - ripeto - oggi è l'unico strumento efficace che abbiamo posto in essere per frenare questo scandalo, si assume una responsabilità enorme. Su questo dobbiamo meditare tutti perché si tratta di una questione che travalica il confronto tra maggioranza e opposizione."
CASTELLI,11/07/2006,Ripartizione dei tempi per la discussione del DPEF,"Per questo motivo le chiedo, signor Presidente, che, proprio come segnale politico della volontà del Parlamento di fare chiarezza sugli scandali, il disegno di legge Mastella venga cancellato dal calendario."
STORACE,11/07/2006,Ripartizione dei tempi per la discussione del DPEF,Domando di parlare.
PRESIDENTE,11/07/2006,Ripartizione dei tempi per la discussione del DPEF,Ne ha facoltà.
STORACE,11/07/2006,Ripartizione dei tempi per la discussione del DPEF,"Signor Presidente, ho da aggiungere, rispetto al ragionamento che ha proposto il Presidente del mio Gruppo, solo una questione in merito al calendario che ella ha illustrato all'Assemblea."
STORACE,11/07/2006,Ripartizione dei tempi per la discussione del DPEF,"Ella ha ipotizzato come riserva la prima settimana di agosto, in caso possa servire. In pratica ha detto questo: se dovesse servire al Senato potremmo utilizzarla."
STORACE,11/07/2006,Ripartizione dei tempi per la discussione del DPEF,"Immagino che, alla base del suo ragionamento, vi sia la necessità di utilizzare il tempo che ci separa dall'inizio delle ferie estive per quei provvedimenti che i due rami del Parlamento possono trasformare in legge."
STORACE,11/07/2006,Ripartizione dei tempi per la discussione del DPEF,Nel calendario proposto vi è un provvedimento che forse corre il serio rischio di non essere trasformato in legge: faccio riferimento a quanto lei ha detto sulla ricostituzione della Commissione antimafia e cerco di spiegarmi in breve.
STORACE,11/07/2006,Ripartizione dei tempi per la discussione del DPEF,"La Commissione antimafia probabilmente non lavorerà ad agosto, anche se il Parlamento entro la fine del mese di luglio dovesse approvare il provvedimento che la istituisce."
STORACE,11/07/2006,Ripartizione dei tempi per la discussione del DPEF,"Vi sarà sicuramente, alla luce del dibattito che si è svolto in Commissione affari costituzionali, un'accesissima discussione su uno dei punti della legge, l'articolo 4, che prevede la possibilità - per la prima volta, mi si dice - che i membri della Commissione antimafia, con una maggioranza particolare, possano addirittura autorizzare provvedimenti di arresto, pedinamenti ed intercettazioni di soggetti terzi."
STORACE,11/07/2006,Ripartizione dei tempi per la discussione del DPEF,"Nell'esame del provvedimento, tale articolo ha scatenato apprezzamenti non propriamente positivi da parte di tutti i membri della Commissione. Oggi abbiamo registrato un' dovuta alle dimissioni del presidente Mancino per l'alto incarico al quale è stato chiamato dal Parlamento; lo stesso relatore del provvedimento ha sollevato perplessità sull'articolo; il ministro Amato in Commissione lo ha fatto - mi scusi il linguaggio non propriamente adatto ad un'Aula parlamentare - letteralmente a pezzi: credo che probabilmente su questa legge ci sarà la , in omaggio al bicameralismo."
STORACE,11/07/2006,Ripartizione dei tempi per la discussione del DPEF,"Chiedo allora se sia il caso di anticipare, come mi pare di aver capito, addirittura al 18 luglio la discussione sulla costituzione della Commissione antimafia, anziché procedere su provvedimenti che magari siamo certi di poter condurre in porto entro la fine del mese."
STORACE,11/07/2006,Ripartizione dei tempi per la discussione del DPEF,"Credo che su tale questione sia necessaria molta prudenza, perché prima di poter approvare incondizionatamente il provvedimento nel testo trasmesso dalla Camera è necessario approfondire che cosa vuol dire quella norma."
STORACE,11/07/2006,Ripartizione dei tempi per la discussione del DPEF,"Per questo motivo propongo allora o di scalendarizzare il provvedimento dalla sessione che si conclude con il mese di luglio o di spostarlo all'ultimo punto, perché penso che in Commissione avremo bisogno almeno dello stesso tempo utilizzato alla Camera dei deputati, dove ci sono state due settimane di lavori parlamentari in Commissione. ."
ZANDA,11/07/2006,Ripartizione dei tempi per la discussione del DPEF,Domando di parlare.
PRESIDENTE,11/07/2006,Ripartizione dei tempi per la discussione del DPEF,Ne ha facoltà.
ZANDA,11/07/2006,Ripartizione dei tempi per la discussione del DPEF,"Signor Presidente, prendo la parola soltanto per dirle, a nome del Gruppo dell'Ulivo e credo di tutta la maggioranza, di aver apprezzato in modo particolare il calendario dei lavori del Senato che lei ha comunicato per l'ultima fase di questa sessione parlamentare."
ZANDA,11/07/2006,Ripartizione dei tempi per la discussione del DPEF,"Intendo soprattutto darle atto, con molto apprezzamento, dell'allungamento dei tempi per la discussione, a favore, in particolare, dei parlamentari dell'opposizione. Ieri in quest'Aula si è dibattuto incidentalmente, a fine seduta, su questo argomento; le do atto volentieri che, con la sua decisione di oggi, viene ulteriormente estesa la possibilità di discussione in questa Assemblea."
ZANDA,11/07/2006,Ripartizione dei tempi per la discussione del DPEF,"Voglio quindi comunicarle, a nome di tutti i Gruppi della maggioranza, che riteniamo necessario che i nostri lavori procedano secondo le indicazioni da lei date in apertura di seduta."
SCHIFANI,11/07/2006,Ripartizione dei tempi per la discussione del DPEF,Domando di parlare.
PRESIDENTE,11/07/2006,Ripartizione dei tempi per la discussione del DPEF,Ne ha facoltà.
SCHIFANI,11/07/2006,Ripartizione dei tempi per la discussione del DPEF,"Signor Presidente, prendo atto - credo con la condivisione dei colleghi della Casa delle Libertà - degli sforzi da lei compiuti sia in Conferenza dei Capigruppo sia in occasione della lettura dell'ultima formulazione, per addivenire ad un calendario condiviso all'unanimità."
SCHIFANI,11/07/2006,Ripartizione dei tempi per la discussione del DPEF,"Alcuni punti sono stati portati avanti in maniera soddisfacente, altri hanno trovato un freno in alcune esigenze del Governo e della maggioranza, che noi però non condividiamo."
SCHIFANI,11/07/2006,Ripartizione dei tempi per la discussione del DPEF,"Quanto al cosiddetto disegno di legge Mastella, nel corso della Conferenza dei Capigruppo mi sono fatto carico, a nome della nostra coalizione, di prevederne addirittura la cancellazione dal calendario dei lavori, in quanto ritenevamo che su un argomento così delicato (che prevede la quasi sostanziale cancellazione di un'importantissima e strutturale riforma dell'ordinamento giudiziario, che peraltro è per buona parte già in vigore) occorresse che la Commissione giustizia esaurisse nei tempi canonici i propri lavori, tempi che noi individuiamo, secondo il Regolamento, in sessanta giorni."
SCHIFANI,11/07/2006,Ripartizione dei tempi per la discussione del DPEF,"Ora, noi prendiamo atto del suo sforzo, ma non possiamo fare a meno di interrogarci, dal momento che in Aula ella ci ha informato che tale argomento sarebbe inserito in un eventuale calendario della prima settimana di agosto, ove il Senato dovesse riunirsi in quella settimana. In questo trovo un passo in avanti, sicuramente; ma, nello stesso tempo, mi si consenta, signor Presidente, anche un pizzico di contraddizione. Infatti, se la prima settimana di agosto dovesse essere destinata, , all'analisi di provvedimenti urgenti e indifferibili, tali da indurre questo ramo del Parlamento a lavorare anche ad agosto (e noi non ci sottrarremmo a questo compito, naturalmente) lo si dovrebbe fare per argomenti relativi alla decretazione d'urgenza, a modifiche di testi legislativi trasmessi dalla Camera dei deputati; ad esigenze cioè che, anche se da noi non condivise nel merito, dovessero sostanzialmente obbedire a motivazioni di carattere legislativo e quindi istituzionale. Così non è; quindi, pur prendendo atto e riconoscendo alla Presidenza di aver compiuto il massimo degli sforzi per venire incontro a questa nostra richiesta, mi permetto di insistere, sul suo accoglimento."
SCHIFANI,11/07/2006,Ripartizione dei tempi per la discussione del DPEF,"Nello stesso tempo, non posso non condividere gli interventi dei colleghi della Casa delle Libertà che mi hanno preceduto in ordine all'esigenza di dare più tempo e spazio al dibattito relativo al decreto Bersani."
SCHIFANI,11/07/2006,Ripartizione dei tempi per la discussione del DPEF,"Signor Presidente, si tratta davvero di una manovra non soltanto finanziaria ma ordinamentale, che tocca l'impianto delle libere professioni, del commercio, dell'industria, dell'agricoltura, del settore immobiliare. Siamo di fronte ad una serie di scioperi dichiarati, alcuni dei quali in corso, che stanno quasi spaccando il Paese. È in corso lo sciopero degli avvocati; vi è stato lo sciopero dei taxi; vi sono altri scioperi e agitazioni proclamati dalle farmacie; vi è un terreno in ebollizione che, secondo noi, è segno di un malcontento che dev'essere attenzionato e sul qualche occorre svolgere una riflessione massima da parte del Governo e di questa opposizione, che si sta muovendo con responsabilità ascoltando anche i rappresentanti di queste categorie."
SCHIFANI,11/07/2006,Ripartizione dei tempi per la discussione del DPEF,"A questa opposizione non sfugge il senso della positività di alcune norme relative alla liberalizzazione, perché queste andavano nel senso della nostra ottica politica, ma riteniamo che il senso della liberalizzazione si sia perso. Si è inteso intervenire soltanto su alcuni settori e non su altri; non si è seguito l della concertazione; si sono adottate procedure d'urgenza e alcune categorie si sono viste imporre norme già vigenti senza mai essere state consultate."
SCHIFANI,11/07/2006,Ripartizione dei tempi per la discussione del DPEF,"Si nasconde dietro il tema della liberalizzazione il vero senso della manovra, con la quale sostanzialmente si istituisce un grande occhio, un grande controllo sulla libertà dei cittadini attraverso una pseudoschedatura che riguarda tutti i movimenti finanziari dei cittadini stessi e che tende a creare un archivio che sfuggirà alle esigenze di tutela della . A tal riguardo, l'audizione odierna del Presidente dell' sulla  è stata interessante ed egli si è riservato di far avere alla Commissione che lo ha ascoltato delle riflessioni da noi ritenute importanti."
SCHIFANI,11/07/2006,Ripartizione dei tempi per la discussione del DPEF,"È un provvedimento strutturale forte, un provvedimento non soltanto finanziario, ma che interviene in tutti i settori dell'economia ed anche della società civile. Ritenevamo che occorressero dei tempi maggiori, così come richiesto dai colleghi Matteoli e Castelli."
SCHIFANI,11/07/2006,Ripartizione dei tempi per la discussione del DPEF,"Non posso dunque che associarmi alle loro richieste ed insistere sulla richiesta di cancellazione del provvedimento dal calendario sia pure formale, perché mi rendo conto che la sua proposta è con tanti se (se si terrà Aula la prima settimana di agosto ed altro). Insisto per un atto di chiarezza, signor Presidente, in modo tale che tutti si sappia che di questo disegno di legge si riparlerà alla ripresa dei lavori, allorquando la Commissione avrà serenamente esaurito il tempo assegnatole per esaminare questo testo."
CUTRUFO,11/07/2006,Ripartizione dei tempi per la discussione del DPEF,Domando di parlare.
PRESIDENTE,11/07/2006,Ripartizione dei tempi per la discussione del DPEF,Ne ha facoltà.
CUTRUFO,11/07/2006,Ripartizione dei tempi per la discussione del DPEF,"Signor presidente, intervengo per ribadire la nostra perplessità per un calendario dei lavori che presenta degli impegni e dei pesi un po' squilibrati verso l'ultima, presunta, settimana (tranne un eventuale prolungamento di cui si sta parlando). I provvedimenti in questione riguardano questioni centrali, interessi non soltanto di categorie o di cittadini abbienti di questo Paese. Il provvedimento Bersani, purtroppo, danneggia cittadini che tutto possiamo definire tranne che abbienti e tocca interessi diversi."
CUTRUFO,11/07/2006,Ripartizione dei tempi per la discussione del DPEF,"Ciò avviene proprio all'inizio dell'estate, quando sembra non si voglia dare capacità di reazione né alle due Camere né ai partiti politici che sono interlocutori di queste categorie e di questi cittadini. È consigliabile eventualmente anticipare alla penultima settimana alcuni argomenti di questo peso, così da poterli dibattere con serenità in questo ramo del Parlamento, e diluire gli impegni magari anche nella prima settimana di agosto."
CUTRUFO,11/07/2006,Ripartizione dei tempi per la discussione del DPEF,"Voglio anche ricordare coloro i quali spesso sono dimenticati. Dopo tanto tempo si è dibattuto di provvedimenti che riguardano la popolazione nelle carceri italiane e che magari, per un'urgenza o per un'altra, vengono sottovalutati. Proprio alle porte dell'estate, il periodo peggiore che debbono sopportare questi cittadini che hanno sbagliato e che stanno pagando, per questo tipo di urgenze il Parlamento forse gli volta ancora le spalle. Perché, dunque, non rinviare qualcosa a settembre, come, ad esempio, proprio il disegno di legge sull'ordinamento giudiziario, lasciando che questo faccia il suo corso nella Commissione, e non occuparci di questo settore, pensando ai più deboli? Perché non dedichiamo una o due sedute a questo problema per risolverlo finalmente?"
CUTRUFO,11/07/2006,Ripartizione dei tempi per la discussione del DPEF,Queste sono alcune delle valutazioni che ci convincono ad essere contrari alla proposta di calendario in esame.
PRESIDENTE,11/07/2006,Ripartizione dei tempi per la discussione del DPEF,"Colleghi, cerchiamo di organizzare bene i nostri lavori."
PRESIDENTE,11/07/2006,Ripartizione dei tempi per la discussione del DPEF,"Sono state specificate alcune richieste di modifica dello schema di calendario dei lavori. I senatori Pastore, Matteoli, Castelli, Cutrufo e Schifani mi pare siano concordi nel chiedere il rinvio alla ripresa dei lavori, dopo le ferie estive, della discussione del disegno di legge cosiddetto Mastella."
PRESIDENTE,11/07/2006,Ripartizione dei tempi per la discussione del DPEF,"C'è poi una seconda richiesta di modifica che specifico chiaramente. Pur riconoscendo alcuni dei Capigruppo dell'opposizione che si è fatto un qualche sforzo per allargare i tempi della discussione in Aula sul cosiddetto decreto Bersani e sul Documento di programmazione economico-finanziaria, si pone il problema di un allargamento ulteriore."
PRESIDENTE,11/07/2006,Ripartizione dei tempi per la discussione del DPEF,"Non voglio togliere forza a questo argomento, perché se penso al Documento di programmazione economico-finanziaria, con il suo contenuto strategico, che prefigura poi la finanziaria, concludo che più si discute e si approfondisce, meglio è. Tuttavia, il decreto Bersani e il DPEF contengono, oltre ad alcune modifiche strutturali richiamate, anche misure che toccano l'immediatezza dell'azione di Governo."
PRESIDENTE,11/07/2006,Ripartizione dei tempi per la discussione del DPEF,"Procederemo pertanto in rapporto a quanto farà l'altro ramo del Parlamento e alla data di scadenza del decreto. Evidenzio intanto lo sforzo compiuto di prevederne la discussione in Assemblea per un giorno e mezzo, non uno soltanto, anche se mi rendo conto che rispetto alla richiesta ultima, avanzata dal presidente Matteoli di tre giorni almeno, si tratta della metà del tempo. Inoltre, sottolineo che la 5 Commissione permanente, con il concorso delle altre tre Commissioni coinvolte (giustizia, industria e finanze) ha dato luogo ad un dibattito ripetuto, lungo e che tali Commissioni possono disporre di due settimane ancora per discuterne e per presentare alla 5 Commissione permanente espliciti emendamenti da valutare."
PRESIDENTE,11/07/2006,Ripartizione dei tempi per la discussione del DPEF,"Non è che non capisca le vostre ragioni. Vi assicuro che se intravedessi la possibilità di ampliare ancora di più questo dibattito lo farei volentieri. Vi è, però, anche il problema dell'operatività e della efficacia delle nostre discussioni rispetto alla soluzione dei problemi. Questa è la seconda questione."
PRESIDENTE,11/07/2006,Ripartizione dei tempi per la discussione del DPEF,"Circa la terza - toccata dal senatore Quagliariello - mi rifaccio anche al merito delle motivazioni di chi ha più richiesto di rendere operativa l'innovazione della legge operante da marzo sui problemi delle nuove tecnologie applicate agli animali ed ai vegetali, tecnologie che toccano proprio il cuore della vita e dello sviluppo; chi ha posto quel problema ha chiesto che sia possibile svolgere un dibattito parlamentare."
PRESIDENTE,11/07/2006,Ripartizione dei tempi per la discussione del DPEF,"Il problema di sostanza è che prima del 24 luglio ci sia una discussione e si ascolti il Governo, perchè poi, dal 24 luglio, diventa operativa la decisione presa dal Parlamento europeo, messa all'ordine del giorno della riunione del Consiglio dell'Unione del 24 luglio dalla Presidenza finlandese. Ebbene, non mi sembra vi sia un contrasto sostanziale su questo aspetto."
PRESIDENTE,11/07/2006,Ripartizione dei tempi per la discussione del DPEF,"Credo pertanto possa essere collocata operativamente questa ipotesi lavorativa nella settimana che ho indicato. Se vado errato correggetemi, ma anche gli stessi senatori D'Onofrio e Buttiglione avevano proposto, nel rapporto con la Presidenza e con gli altri Gruppi e all'interno della Commissione in cui ha avuto luogo la discussione, che fosse prevista questa possibilità prima del 24 luglio. Quindi, la sostanza mi pare rispettata."
PRESIDENTE,11/07/2006,Ripartizione dei tempi per la discussione del DPEF,"Il presidente Castelli, invece, chiede un'iniziativa sull'organizzazione dei lavori e dice: se si prevede la prosecuzione dei nostri lavori nella prima settimana di agosto, ragioniamo sulla possibilità di alleggerire l'impegno previsto per l'ultima settimana di luglio poiché la pesantezza del lavoro parlamentare, articolato dal lunedì al sabato, impedisce il rapporto politico con gli ambienti e con le forze che si rappresentano. Il problema è che io oggi non sono in grado di dare una risposta al riguardo e non credo che in questo momento mi possa aiutare nemmeno una dichiarazione del Governo."
PRESIDENTE,11/07/2006,Ripartizione dei tempi per la discussione del DPEF,"Quanto al problema posto da ultimo dal senatore Cutrufo, circa la discussione che si è aperta presso l'altro ramo del Parlamento in particolare sul tema dell'indulto (su cui faremmo bene a non alzare i toni), credo dovremo vedere, nel rapporto con la Camera, quali sono le ipotesi di operatività possibili, reali. Il chiarimento in queste ore, domani, dopodomani con la Camera, anche per valutare i tempi di conclusione del loro lavoro, mi impedisce di proporvi ora di decidere in una certa maniera. Non c'è dubbio, però, che, appena chiarito con la Camera il problema della durata e dell'impegno possibile nella prima settimana di agosto, possa decidere nei prossimi giorni di riunire la Conferenza dei Capigruppo per parlare di questo e proporre qualche aggiustamento."
PRESIDENTE,11/07/2006,Ripartizione dei tempi per la discussione del DPEF,"Credo quindi che, da parte mia, in particolare su quest'ultimo problema, non sia serio assumere un impegno, pur comprendendone le motivazioni, come ho detto al senatore Castelli questa mattina. Ribadisco che, nel giro di un paio di giorni, va risolto il problema anche nel rapporto con la Camera dei deputati e con il Governo."
PRESIDENTE,11/07/2006,Ripartizione dei tempi per la discussione del DPEF,"Con quest'ultima precisazione, che può consentire uno spazio di riflessione ulteriore e chiarito il problema della settimana in più, io vi inviterei ad approvare questo schema di calendario perché lo sforzo che si poteva fare è stato fatto. Questa è la mia convinzione."
PRESIDENTE,11/07/2006,Ripartizione dei tempi per la discussione del DPEF,"Senatore Storace, lei ricordava che è in corso un dibattito in Commissione sul disegno di legge concernente l'istituzione della Commissione antimafia."
STORACE,11/07/2006,Ripartizione dei tempi per la discussione del DPEF,"Signor Presidente, «dibattito» è una parola gentile se si considera il testo che ci è pervenuto dalla Camera dei deputati. Credo che dovremmo impegnarci molto; non voglio interpretare le parole del relatore, ma sono convinto che questa sia una questione che non si può esaurire né in una settimana in Commissione e nemmeno in Aula e sicuramente, penso, non nei termini approvati dalla Camera."
STORACE,11/07/2006,Ripartizione dei tempi per la discussione del DPEF,"Quindi, questo testo non diventerà legge - secondo me, ma chieda anche ad altri colleghi - entro l'inizio dell'estate; pertanto, avremo più tempo per discutere di altre questioni."
PRESIDENTE,11/07/2006,Ripartizione dei tempi per la discussione del DPEF,"A questo proposito, ascolterò il Presidente della 1 Commissione permanente, per sapere come procede il dibattito e stabilire quali decisioni assumere seguito."
PRESIDENTE,11/07/2006,Ripartizione dei tempi per la discussione del DPEF,"Queste erano le spiegazioni doverose da fornire all'Aula, per fare in modo che, con quella apertura e con la possibilità di ridiscutere taluni aspetti, si possa pervenire all'approvazione della proposta da me avanzata."
CALDEROLI,11/07/2006,Ripartizione dei tempi per la discussione del DPEF,Domando di parlare.
PRESIDENTE,11/07/2006,Ripartizione dei tempi per la discussione del DPEF,Ne ha facoltà.
CALDEROLI,11/07/2006,Ripartizione dei tempi per la discussione del DPEF,"Signor Presidente, con il mio breve intervento spero di dare un contributo per risolvere i problemi di tutti, perché non si può nascondere che ci troviamo in questa situazione per il fatto che, per un certo periodo, l'attività del Governo, dal punto di vista legislativo, non è stata esagerata e l'attività del Parlamento è stata francamente nulla. Ho visto, nei giorni scorsi, che il collega Pianetta le ha inviato una lettera per poter restituire lo stipendio, proprio a causa dello scarso lavoro che abbiamo svolto."
CALDEROLI,11/07/2006,Ripartizione dei tempi per la discussione del DPEF,"Dunque, trovandoci di fronte a un intasamento tra la fine di luglio e l'inizio di agosto, credo si possa trovare il tempo per discutere con i tempi necessari qualunque tipo di provvedimento. Lei, signor Presidente, è sicuramente un esperto del mondo del lavoro, quindi potrà comprendere il mio discorso; il congedo ordinario, così come il periodo della sospensione estiva, avviene in funzione del lavoro svolto, ma, se noi dovessimo considerare il lavoro svolto, credo che i senatori non avrebbero diritto al congedo ordinario."
CALDEROLI,11/07/2006,Ripartizione dei tempi per la discussione del DPEF,"Propongo dunque che, nel mese di agosto, se vi sono provvedimenti importanti da discutere, li si discuta e si torni qui a lavorare."
CALDEROLI,11/07/2006,Ripartizione dei tempi per la discussione del DPEF,"Ognuno di noi ha famiglia; personalmente ho avuto la fortuna di perderla recentemente, non per fatti tragici ma per un colpo di fortuna, e quindi ritengo che si debba venire in Senato a lavorare.  ,  ."
PRESIDENTE,11/07/2006,Ripartizione dei tempi per la discussione del DPEF,"Senatore Calderoli, anzi vice presidente Calderoli, la ringrazio per l'aiuto. Il problema della difficoltà di avvio dell'azione di Governo può esserci anche stato, ma ora siamo già nel pieno dei lavori. Io ho proposto di continuare la prima settimana di agosto, o meglio ho espresso una disponibilità del Presidente a verificare, nel più breve tempo possibile, la possibilità di lavorare anche in tale periodo."
PRESIDENTE,11/07/2006,Ripartizione dei tempi per la discussione del DPEF,"Sono convinto che non vi sia un solo senatore che, dinanzi a fatti straordinari si tiri indietro dall'impegno in agosto o in qualsiasi altro mese dell'anno. Per ora ragioniamo sulla prima settimana di agosto e vediamo, anche sulla base della proposta che ho avanzato, quali spazi possiamo conquistare."
PASTORE,11/07/2006,Ripartizione dei tempi per la discussione del DPEF,Domando di parlare.
PRESIDENTE,11/07/2006,Ripartizione dei tempi per la discussione del DPEF,Ne ha facoltà.
PASTORE,11/07/2006,Ripartizione dei tempi per la discussione del DPEF,"Signor Presidente, intervengo per un chiarimento sull'istituzione della Commissione d'inchiesta sul fenomeno della mafia. Non ho infatti ben compreso le determinazioni che ha illustrato prima, dal momento che il testo del disegno di legge riporta «approvato dalla Camera dei deputati», ma non specifica se ultimato o meno in Commissione. In Commissione vi sono questioni molto rilevanti che investono profili di costituzionalità sui quali, tra l'altro, si è pronunciato oggi, in maniera indiretta, il Ministro dell'interno, da costituzionalista e non da Ministro; il dibattito in Commissione ha riguardato anche questi punti."
PASTORE,11/07/2006,Ripartizione dei tempi per la discussione del DPEF,"Credo pertanto sia opportuno inserire «ove ultimato dalla Commissione», oppure espungere il disegno di legge dal calendario perché, in effetti, vi è un articolo 4 che sembrerebbe attribuire alla Commissione poteri giudiziari anche incidenti sulle libertà individuali, sulle libertà di comunicazione ed altro, che molti di noi sono convinti che la Commissione d'inchiesta non abbia e non possa avere. Si tratta di un tema che stiamo affrontando."
QUAGLIARIELLO,11/07/2006,Ripartizione dei tempi per la discussione del DPEF,Domando di parlare.
PRESIDENTE,11/07/2006,Ripartizione dei tempi per la discussione del DPEF,"Colleghi, qui stiamo lavorando, per favore."
PRESIDENTE,11/07/2006,Ripartizione dei tempi per la discussione del DPEF,"Senatore Quagliariello, ha facoltà di parlare."
QUAGLIARIELLO,11/07/2006,Ripartizione dei tempi per la discussione del DPEF,"Signor Presidente, intervengo solo per una precisazione, d'altra parte credo implicita nelle sue parole. Le avevo già dato atto, e torno a farlo, che le sue considerazioni rispetto alla data di discussione del VII Programma quadro di attività comunitarie di ricerca e sviluppo tecnologico sono assolutamente condivisibili e congrue. Vorrei però che mi chiarisse un punto, ossia se le mozioni che sono state presentate su questo argomento - quelle del senatore Buttiglione, anzitutto, e poi quelle del senatore Mantovano e mia - sono implicitamente connesse alla discussione prevista per la giornata del 19."
QUAGLIARIELLO,11/07/2006,Ripartizione dei tempi per la discussione del DPEF,La ringrazio per il chiarimento.
PRESIDENTE,11/07/2006,Ripartizione dei tempi per la discussione del DPEF,"Senatore Quagliariello, credo che quel giorno ascolteremo il Governo, il quale verrà a riferire sul punto perché all'incontro del 24 sarà a rappresentarci e la presentazione di mozioni o documenti che si debbono votare mi pare non sia in discussione. Voi le avete già presentate, le riprenderete, ce ne saranno anche altre e si voteranno. Quindi, non mi pare vi sia un problema."
PRESIDENTE,11/07/2006,Ripartizione dei tempi per la discussione del DPEF,"Il senatore Pastore, poi, se ho ben capito, propone di legare la ricostituzione della Commissione antimafia, quanto meno nei tempi, al lavoro della Commissione. Decideremo quando voteremo la proposta del senatore Storace; mi pare sia una richiesta razionale."
PRESIDENTE,11/07/2006,Ripartizione dei tempi per la discussione del DPEF,"In conclusione, con la proposta dei senatori Pastore, Matteoli, Castelli, Cutrufo e Schifani si propone di rinviare a settembre la discussione del cosiddetto disegno di legge Mastella."
PRESIDENTE,11/07/2006,Ripartizione dei tempi per la discussione del DPEF,"Metto pertanto ai voti la proposta di modifica del calendario dei lavori dell'Assemblea, avanzata dal senatore Pastore e da altri senatori."
PRESIDENTE,11/07/2006,Ripartizione dei tempi per la discussione del DPEF,"Essendo incerto l'esito della votazione, dispongo che la stessa venga effettuata mediante procedimento elettronico. ."
PRESIDENTE,11/07/2006,Ripartizione dei tempi per la discussione del DPEF,"Invito i senatori segretari a controllare se vi sono luci accese a cui non corrispondono senatori presenti. Colleghi, procediamo con ordine! ."
PRESIDENTE,11/07/2006,Non è approvata,. .
PRESIDENTE,11/07/2006,Non è approvata,"Colleghi, vi assicuro che, vista dalla mia posizione, non è una scena esaltante. Non è che non sia abituato, intendiamoci, ma cerchiamo di regolarci meglio."
PRESIDENTE,11/07/2006,Non è approvata,"Presidente Matteoli, lei ha proposto di approvare un elenco di Commissioni d'inchiesta. Non credo che riusciremo a concludere tutti gli argomenti nei prossimi giorni, ma sicuramente procederemo insieme nella deliberazione della istituzione di queste Commissioni. Prego gli Uffici di preparare in merito un elenco, che - se lei è d'accordo, senatore Matteoli - non sottoporrei a votazione, dal momento che concordo con lei."
PRESIDENTE,11/07/2006,Non è approvata,"Senatore Quagliariello, la prego di precisare bene la richiesta di modifica da lei avanzata."
QUAGLIARIELLO,11/07/2006,Non è approvata,"Presidente, chiedo semplicemente che le mozioni presentate dal senatore Buttiglione e dal senatore Mantovano unitamente al sottoscritto vengano inserite sin d'ora nell'ambito del dibattito che si svolgerà il 19 luglio, perché riguardano lo stesso argomento su cui il Governo rilascerà le proprie comunicazioni."
PRESIDENTE,11/07/2006,Non è approvata,"La discussione è legata alle dichiarazioni del rappresentante del Governo, che verrà a parlare della scadenza del 24 luglio, delle posizioni che ha già assunto l'Esecutivo e di ciò che intende fare. Nessuno intende vietare la possibilità di discutere e mettere in votazione le mozioni che verranno presentate in Aula a conclusione del dibattito. Non mi pare che vi siano contrasti su questo aspetto."
PRESIDENTE,11/07/2006,Non è approvata,"Lei desidera che si proceda comunque ad una votazione per stabilire che quelle mozioni, già presentate dopo la discussione in Commissione, siano dichiarate ammesse o ammissibili? È così?"
QUAGLIARIELLO,11/07/2006,Non è approvata,"Signor Presidente, la domanda che pongo è la seguente: la discussione di quelle mozioni che, come ho detto, sono inerenti alla materia su cui il Governo verrà a riferire in Aula, può essere già calendarizzata per il 19 luglio, oppure è necessario ripresentare quelle mozioni dopo le comunicazioni del Governo? Le chiedo semplicemente la calendarizzazione delle nostre mozioni."
PRESIDENTE,11/07/2006,Non è approvata,"Ma chi vi impedisce di ripresentare quelle mozioni dopo le comunicazioni del Governo? Non riesco a capirlo. Comunque, senatore Quagliariello, vuole procedere ad una votazione sul punto?"
QUAGLIARIELLO,11/07/2006,Non è approvata,"No, signor Presidente, la ringrazio per il suo chiarimento; ripresenteremo le mozioni alla fine della discussione."
PRESIDENTE,11/07/2006,Non è approvata,"La ringrazio, senatore Quagliariello."
PRESIDENTE,11/07/2006,Non è approvata,"Al presidente Castelli vorrei dire che nei prossimi due giorni mi impegnerò per dargli una risposta precisa in merito all'agibilità, e secondo quali modalità, della prima settimana di agosto. Una volta che avrò coordinato con la Camera e con il Governo l'utilizzo di quella settimana, anche avendo ascoltato questo dibattito, convocherò i Capigruppo per predisporre il calendario di quella settimana e per vedere di concordare con loro il calendario dell'ultima settimana di luglio. Farò di tutto per arrivare a tale risultato. Questo è l'impegno che posso assumere."
PRESIDENTE,11/07/2006,Non è approvata,"Del resto, procedere a una votazione della proposta da lei avanzata mi sembra un po' difficile; io stesso, se dovessi votare, non saprei come orientarmi. Pertanto, non respingo l'esigenza da lei manifestata, ma le dico che nel giro di qualche giorno avremo questo chiarimento e che poi ci incontreremo con i Capigruppo per vedere come utilizzare tale periodo e decidere di conseguenza."
CASTELLI,11/07/2006,Non è approvata,"Prendo atto del suo impegno, Presidente."
PRESIDENTE,11/07/2006,Non è approvata,"La ringrazio, senatore Castelli."
PRESIDENTE,11/07/2006,Non è approvata,"Il senatore Storace ha avanzato una proposta precisa, condivisa dal senatore Pastore. È in corso una discussione sui problemi che sono stati sollevati in sede di Commissione affari costituzionali in merito alla ricostituzione della Commissione di inchiesta sul fenomeno della mafia. Il senatore Storace ha proposto di sospendere la calendarizzazione della discussione sul punto per raccordarci con le decisioni che prenderà la Commissione. Accetto questa sua raccomandazione, senatore Storace, e pertanto non mi sembra che sul punto si debba procedere ad una votazione."
PRESIDENTE,11/07/2006,Sulla comparsa di scritte antisemite sui muri del Ghetto di Roma,"Prima di lasciare la Presidenza al vice presidente Angius, vorrei stigmatizzare, a nome di tutto il Senato, la comparsa di numerose svastiche avvenuta questa notte al Ghetto di Roma, ed esprimere la nostra solidarietà alla comunità ebraica romana. ."
PRESIDENTE,11/07/2006,Discussione e approvazione delle conclusioni della Giunta delle elezioni e delle immunità parlamentari,"Onorevoli colleghi, con ricorso del 28 ottobre 2005, il giudice per l'udienza preliminare del tribunale di Potenza ha sollevato conflitto di attribuzione tra poteri dello Stato nei confronti del Senato della Repubblica, in relazione alla deliberazione con la quale l'Assemblea, nella seduta del 28 maggio 2003, ha dichiarato che i fatti oggetto del procedimento penale n. 3107/01 RGNR - n. 1244/02 GIP pendente nei confronti del dottor Rocco Loreto, senatore all'epoca dei fatti, riguardano opinioni espresse da un membro del Parlamento nell'esercizio delle sue funzioni, ai sensi dell'articolo 68, primo comma, della Costituzione (Doc. IV-, n. 12/XIV Leg.)."
PRESIDENTE,11/07/2006,Discussione e approvazione delle conclusioni della Giunta delle elezioni e delle immunità parlamentari,"Il conflitto è stato dichiarato ammissibile dalla Corte costituzionale con ordinanza 23 marzo 2006, n. 131, depositata in cancelleria il successivo 28 marzo."
PRESIDENTE,11/07/2006,Discussione e approvazione delle conclusioni della Giunta delle elezioni e delle immunità parlamentari,Nella seduta del 28 giugno 2006 la Giunta delle elezioni e delle immunità parlamentari ha concluso all'unanimità nel senso che il Senato debba costituirsi in giudizio dinanzi alla Corte costituzionale per resistere nel conflitto.
PRESIDENTE,11/07/2006,Discussione e approvazione delle conclusioni della Giunta delle elezioni e delle immunità parlamentari,"Se l'Assemblea converrà con le conclusioni cui è pervenuta la Giunta, la Presidenza si intenderà autorizzata a dare mandato per la difesa del Senato a uno o più avvocati del libero Foro."
PRESIDENTE,11/07/2006,Discussione e approvazione delle conclusioni della Giunta delle elezioni e delle immunità parlamentari,Sulle conclusioni della Giunta può prendere la parola un oratore per Gruppo per non più di dieci minuti.
MANZIONE,11/07/2006,Discussione e approvazione delle conclusioni della Giunta delle elezioni e delle immunità parlamentari,Domando di parlare.
PRESIDENTE,11/07/2006,Discussione e approvazione delle conclusioni della Giunta delle elezioni e delle immunità parlamentari,Ne ha facoltà.
MANZIONE,11/07/2006,Discussione e approvazione delle conclusioni della Giunta delle elezioni e delle immunità parlamentari,"Presidente, il mio intervento è motivato da una sola preoccupazione. ."
PRESIDENTE,11/07/2006,Discussione e approvazione delle conclusioni della Giunta delle elezioni e delle immunità parlamentari,"Mi scusi, senatore Manzione. Stiamo discutendo un punto che forse a molti colleghi può non interessare, ma che è abbastanza rilevante perché si tratta di un conflitto di attribuzione. Prosegua pure, senatore Manzione."
MANZIONE,11/07/2006,Discussione e approvazione delle conclusioni della Giunta delle elezioni e delle immunità parlamentari,"Come dicevo, è un punto che vorrei rimarcare in modo che resti agli atti del Senato. Siamo di fronte ad un conflitto di attribuzione sollevato dall'autorità giudiziaria che ha ritenuto che una deliberazione adottata dal Senato nella scorsa legislatura, che prevedeva l'applicabilità dell'articolo 68 della Costituzione nei confronti del senatore Rocco Loreto, determinasse, per l'appunto, un conflitto tra le attribuzioni dei poteri dello Stato meritevole di essere risolto dalla Corte costituzionale."
MANZIONE,11/07/2006,Discussione e approvazione delle conclusioni della Giunta delle elezioni e delle immunità parlamentari,"La questione che voglio sottolineare non riguarda la corretta costituzione in giudizio del Senato per difendere quella deliberazione, ma il fatto che per la prima volta, Presidente, si interviene . Normalmente sappiamo che i tempi per la costituzione sono tassativi: si tratta di venti giorni... ."
PRESIDENTE,11/07/2006,Discussione e approvazione delle conclusioni della Giunta delle elezioni e delle immunità parlamentari,"Un attimo, senatore Manzione. Pregherei di sgomberare l'emiciclo a quei colleghi che si stanno assembrando in questo momento a due metri dal senatore Manzione. Invito quei colleghi a sgomberare - ripeto - l'emiciclo. Non costringetemi a richiamare per nome i colleghi che stanno disturbando i lavori dell'Aula. Prosegua pure, senatore Manzione."
MANZIONE,11/07/2006,Discussione e approvazione delle conclusioni della Giunta delle elezioni e delle immunità parlamentari,"Come dicevo, è la prima volta che il parere della Giunta interviene . Vi è già stata la costituzione in giudizio da parte del Senato che aveva l'obbligo di rispettare il termine perentorio di venti giorni, che determina la decadenza. Ripeto: è la prima volta che il parere della Giunta interviene ."
MANZIONE,11/07/2006,Discussione e approvazione delle conclusioni della Giunta delle elezioni e delle immunità parlamentari,"È vero che ci siamo trovati nel periodo del passaggio dalla XIV alla XV legislatura; però, è pur vero, Presidente, che vi sono alcuni organi istituzionali, quali per l'appunto la Giunta delle elezioni e delle immunità parlamentari, che operano anche in regime di  e che quindi teoricamente possono sempre essere interessati della questione e possono affrontarla e risolverla."
MANZIONE,11/07/2006,Discussione e approvazione delle conclusioni della Giunta delle elezioni e delle immunità parlamentari,"Mi rendo conto che in questo caso c'è stata una coincidenza: il 20 maggio cominciavano a decorrere i venti giorni e ci siamo quindi trovati proprio nell'intercambio. Tengo che resti agli atti che si tratta di un precedente che assolutamente non può essere replicato; infatti, ci sarebbe stato lo strumento per evitare che si verificasse questa particolarità, che - secondo me - non dovrebbe più ripetersi."
MANZIONE,11/07/2006,Discussione e approvazione delle conclusioni della Giunta delle elezioni e delle immunità parlamentari,"E' quindi sicuramente legittima la costituzione in giudizio del Senato per sostenere e difendere quelle ragioni, che nascono da una deliberazione assunta dall'Assemblea, ma l'intervento  della Giunta non può costituire un precedente."
PRESIDENTE,11/07/2006,Discussione e approvazione delle conclusioni della Giunta delle elezioni e delle immunità parlamentari,"Metto ai voti le conclusioni della Giunta delle elezioni e delle immunità parlamentari, assunte unanimemente, relative alla costituzione in giudizio del Senato della Repubblica dinanzi alla Corte costituzionale per resistere nel conflitto di attribuzione sollevato dal Giudice per l'udienza preliminare del Tribunale di Potenza."
PRESIDENTE,11/07/2006,"(684)IZZO. -Norme sull'istituzione del luogo elettivo di nascita(ore 17,52)","L'ordine del giorno reca la deliberazione sulle richieste di adozione della procedura abbreviata prevista dall'articolo 81 del Regolamento per il disegno di legge n. 546, concernente l'istituzione di una Commissione d'indagine sulla condizione degli anziani in Italia, e per gli identici disegni di legge nn. 579 e 684, riguardanti norme sull'istituzione del luogo elettivo di nascita."
PRESIDENTE,11/07/2006,"(684)IZZO. -Norme sull'istituzione del luogo elettivo di nascita(ore 17,52)","Ricordo che su tali richieste l'Assemblea delibera senza discussione, per alzata di mano; sono ammesse soltanto le dichiarazioni di voto."
PRESIDENTE,11/07/2006,"(684)IZZO. -Norme sull'istituzione del luogo elettivo di nascita(ore 17,52)","Poiché nessuno domanda di parlare, metto ai voti la richiesta di adozione della procedura abbreviata prevista dall'articolo 81 del Regolamento per il disegno di legge n. 546."
PRESIDENTE,11/07/2006,È approvata. ,Passiamo alla votazione della richiesta di adozione della procedura abbreviata per gli identici disegni di legge nn. 579 e 684.
IZZO,11/07/2006,È approvata. ,Domando di parlare per dichiarazione di voto.
PRESIDENTE,11/07/2006,È approvata. ,Ne ha facoltà.
IZZO,11/07/2006,È approvata. ,"Signor Presidente, la mia dichiarazione di voto è senz'altro favorevole a tutti e tre i provvedimenti, ma in modo particolare al disegno di legge n. 684, che mi vede primo firmatario."
IZZO,11/07/2006,È approvata. ,"Vorrei ricordare all'Assemblea che quel provvedimento fu già votato in sede deliberante dalla Commissione giustizia; fu trasmesso alla Camera dei deputati, fu approvato dalla Commissione giustizia di quel ramo del Parlamento e fu quindi calendarizzato per l'Aula. Non si poté procedere alla votazione solamente perché la XIV legislatura volgeva al termine."
IZZO,11/07/2006,È approvata. ,"Vorrei, pertanto, compulsare ulteriormente l'Assemblea in ciascuno dei suoi componenti, anche perché vi erano ben oltre 100 firme che sostenevano questo provvedimento, indipendentemente dalle collocazioni politiche. Invito dunque la Presidenza, il Governo e l'Assemblea a sostenerne la procedura abbreviata, così come richiesto."
PRESIDENTE,11/07/2006,È approvata. ,Metto ai voti la richiesta di adozione della procedura abbreviata per gli identici disegni di legge nn. 579 e 684.
MENARDI,11/07/2006,Per lo svolgimento di un'interrogazione,Domando di parlare.
PRESIDENTE,11/07/2006,Per lo svolgimento di un'interrogazione,Ne ha facoltà.
MENARDI,11/07/2006,Per lo svolgimento di un'interrogazione,"Signor Presidente, intervengo per sollecitare la risposta all'interrogazione 3-00013 ( 4-00032), da me presentata, rivolta al Ministro dell'economia, relativa alle nomine della Cassa di risparmio di Cuneo."
COLOMBO,11/07/2006,Su alcune dichiarazioni del senatore Calderoli sulla finale del Campionato del mondo di calcio,Domando di parlare.
PRESIDENTE,11/07/2006,Su alcune dichiarazioni del senatore Calderoli sulla finale del Campionato del mondo di calcio,Ne ha facoltà.
COLOMBO,11/07/2006,Su alcune dichiarazioni del senatore Calderoli sulla finale del Campionato del mondo di calcio,"La ragione per cui ho chiesto d'intervenire, signor Presidente, è l'imbarazzo e il disagio che provo nel sedere in quest'Aula il cui vice presidente Calderoli ha fatto i commenti che ha fatto sulla squadra francese e si è permesso di dire che sono stati sconfitti, dopo tutto, dei negri e dei comunisti. Si tratta di un'affermazione così imbarazzante, produttrice di un tale disagio, che mi domando come possano i colleghi della sua parte accettarla e non invece protestare e prendere le distanze da una simile dichiarazione."
COLOMBO,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Non posso immaginare che tutti voi dell'opposizione vi sentiate rappresentati da un Vice presidente che dice che sono stati sconfitti dei negri e dei comunisti; non posso immaginare che sia il vostro pensiero, quindi ne sono meravigliato. Spero che vorrete meravigliarvi con me. Sono umiliato, in quanto egli è Vice presidente di questa Camera. Spero che vogliate sentire questo disagio profondo con me e vorrei che il Senato, se i colleghi me lo consentono, chiedesse scusa all'Ambasciatore francese e ai francesi, nostri vicini d'Europa e parte della stessa Europa, per quest'incredibile, volgare offesa che, certo con tipico linguaggio leghista, ma tuttavia da un rappresentante di quest'Aula, dal vice presidente di quest'Assemblea, è stata fatta, e di cui, ripeto, ci dovremmo insieme vergognare e per la quale dovremmo insieme protestare e insieme chiedere scusa a chi rappresenta la Francia nel nostro Paese."
STRACQUADANIO,11/07/2006,Su alcune dichiarazioni del senatore Calderoli sulla finale del Campionato del mondo di calcio,Domando di parlare.
PRESIDENTE,11/07/2006,Su alcune dichiarazioni del senatore Calderoli sulla finale del Campionato del mondo di calcio,Ne ha facoltà.
STRACQUADANIO,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Signor Presidente, vorrei pregare lei e il collega Furio Colombo di non voler innescare polemiche strane in quest'Aula. Le considerazioni del collega Calderoli in merito alla finale del Campionato mondiale di calcio attengono al suo rapporto con la stampa e con i cittadini. Non credo si possa moraleggiare qui dentro e soprattutto che tale moraleggiamento non possa venire da un collega che è stato a lungo direttore di un giornale e che ha riversato, attraverso quello stesso giornale, tonnellate di insulti molto più pesanti di quelli che lui ritiene abbia rivolto alla squadra francese il vice presidente Calderoli."
COLOMBO,11/07/2006,Su alcune dichiarazioni del senatore Calderoli sulla finale del Campionato del mondo di calcio,Dimmene uno!
STRACQUADANIO,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Caro collega Colombo, riguardati la collezione dei tuoi titoli prima di moraleggiare sulle parole degli altri, perché tu hai accusato di reati chi non li aveva commessi, hai rivolto accuse false al Presidente del Consiglio in carica nella scorsa legislatura da un giorno all'altro."
COLOMBO,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Dove sono le querele, se era falso ciò che ho detto?"
STRACQUADANIO,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Mi dissocio dalla tua richiesta di riferire alcunché venga dalla tua bocca, perché sei il meno titolato di tutti a fare richiami alla moralità. E non voglio ricordare tutta la tua storia. Signor Presidente, la prego di voler evitare, anche in futuro, che il Senato venga utilizzato per trattare questioni che non gli competono. Il moralismo dei colleghi, che ha già molte occasioni per scatenarsi sulla stampa, stia fuori almeno da quest'Aula."
PRESIDENTE,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Poiché è stato sollevato un problema dal senatore Furio Colombo e alcuni altri colleghi domandano di parlare, consento che sulla questione possa intervenire un rappresentante per ciascun Gruppo."
PRESIDENTE,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Naturalmente, senatore Stracquadanio, raccolgo i suoi consigli, ma le assicuro che sono in grado di giudicare autonomamente sull'opportunità o meno di alcuni interventi in Aula."
DIVINA,11/07/2006,Su alcune dichiarazioni del senatore Calderoli sulla finale del Campionato del mondo di calcio,Domando di parlare.
PRESIDENTE,11/07/2006,Su alcune dichiarazioni del senatore Calderoli sulla finale del Campionato del mondo di calcio,Ne ha facoltà.
DIVINA,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Signor Presidente, non so se l'intervento del collega Furio Colombo è stato gratuito, voluto o ricercato. Va, però, detto che se il collega Colombo si trova in quest'Aula, signor Presidente, ciò è frutto delle grandi innovazioni, del grande portato delle democrazie in questi tempi. Probabilmente, il collega Colombo ha letto e scritto molto, ma ha letto poco Voltaire. Forse non sa che le nostre democrazie si basano soprattutto sul confronto delle opinioni e delle idee. Non pretendo che il collega Colombo e la sinistra applichino il concetto volteriano: ""Non condivido ciò che dici, ma sarei disposto a dare la vita affinché tu possa dirlo"". Su questo principio però si sono basate le grandi democrazie occidentali."
DIVINA,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Va ricordato al senatore Colombo che egli si indigna perché un collega esprime pareri o valutazioni dei quali egli solo risponderà all'opinione pubblica, mentre non si indigna altrettanto perché il suo partito, la sua formazione politica, ha portato una persona che si è macchiata di omicidio a far parte dell'Ufficio a Presidenza della Camera dei deputati."
DIVINA,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Questo non l'ha fatto minimamente indignare, ma quattro parole, forse dette anche sopra le righe, lo fanno scalpitare sui suoi banchi. Gli va ricordato che la forza di quest'Assemblea è il confronto delle idee, ma il rispetto è combattere le idee e non le persone, collega Colombo.  ."
NANIA,11/07/2006,Su alcune dichiarazioni del senatore Calderoli sulla finale del Campionato del mondo di calcio,Domando di parlare.
PRESIDENTE,11/07/2006,Su alcune dichiarazioni del senatore Calderoli sulla finale del Campionato del mondo di calcio,Ne ha facoltà.
NANIA,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Signor Presidente, credo che il linguaggio della politica tante volte ci abbia abituati ad esagerare. Personalmente, ad esempio, non ho condiviso le espressioni, così come riportate da alcuni giornali, del senatore Calderoli. Mi sono fatto una chiacchierata con il senatore Calderoli, il quale mi ha detto che non si è espresso proprio in quel modo."
NANIA,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Vi sono tanti fatti dei quali ci potremmo lamentare. Ad esempio, ricordo - tanto per citare un caso - quando il giornale di riferimento del senatore Furio Colombo riportò che il padre di Storace era un torturatore."
COLOMBO,11/07/2006,Su alcune dichiarazioni del senatore Calderoli sulla finale del Campionato del mondo di calcio,Non ero io il direttore. Abbiamo chiesto scusa.
STORACE,11/07/2006,Su alcune dichiarazioni del senatore Calderoli sulla finale del Campionato del mondo di calcio,Dovreste vergognarvi di averlo scritto!
NANIA,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Come ormai tutti sappiamo, una forza politica come la Lega Nord ci ha abituati ad un linguaggio particolare, molto specifico e colorito. Ricordo, collega Colombo, che quando la Lega era assestata su posizioni di secessione, nel corso di una riunione del Consiglio dei ministri, l'allora ministro della giustizia Mancuso accusò la stessa Lega - all'epoca era presidente del Consiglio Dini - di essere una forza secessionista. Quel verbale del Consiglio dei ministri fu secretato."
NANIA,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Dopo qualche mese, D'Alema si presentò al congresso della Lega e, mettendo la mano sulla spalla di Bossi, disse che la Lega rappresentava una costola della sinistra. Da questo punto di vista, si potrebbe discutere a lungo di tanti aspetti che hanno riguardato la sinistra con riferimento alla Lega Nord e che hanno interessato la politica."
NANIA,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Mi ricordava poco fa il collega Storace che proprio Cacciari diede del cretino a Zapatero e nessuno si alzò - tanto meno lei, collega Colombo - ad invocare solidarietà nei confronti della Spagna e dell'Ambasciata spagnola."
NANIA,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Facciamo tutti attenzione a non tradurre le battute, in questo caso della Lega o di qualcun altro, in un tema che debba interessare l'Assemblea, la politica e, per certi aspetti, i problemi che attengono a ciò che nasconde la frase di Calderoli."
NANIA,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Per carità, nessuno condivide la frase del senatore Calderoli, ma attenzione, collega Colombo: credo che alla fine ci dovremo pur interrogare - lo dico a lei che è attento e molto spesso si impegna in riflessioni approfondite - sulla differenza tra una squadra di club, in cui funzionano i soldi, ed una nazionale di calcio, non crede? Se le nazionali di calcio debbono diventare squadre di club allora è così, ma se le squadre di calcio rappresentano l'identità nazionale, le riflessioni ovviamente sono altre."
NANIA,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Pregherei perciò, ove si intenda approfondire questi temi, di farlo come si deve. . Diversamente, inviterei a lasciar stare e a non impegnare il Senato in discussioni del genere, perché le assicuro che ci troveremmo ogni giorno a dover intervenire in quest'Aula per riprendere Tizio o Caio e, come voi capite, così facendo non so se ci saranno poi i numeri che vi consentiranno di continuare a governare."
PRESIDENTE,11/07/2006,Su alcune dichiarazioni del senatore Calderoli sulla finale del Campionato del mondo di calcio,Ringrazio il senatore Nania per il contributo dato alla distensione della discussione su una questione delicata come quella che stiamo trattando.
PRESIDENTE,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Pur non avendo stabilito un tempo per la discussione, inviterei i colleghi e le colleghe a contenere gli interventi entro i cinque minuti, trattandosi di una discussione incidentale."
BOCCIA,11/07/2006,Su alcune dichiarazioni del senatore Calderoli sulla finale del Campionato del mondo di calcio,Domando di parlare.
PRESIDENTE,11/07/2006,Su alcune dichiarazioni del senatore Calderoli sulla finale del Campionato del mondo di calcio,Ne ha facoltà.
BOCCIA,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Signor Presidente, ritengo che la questione sollevata sia invece pertinente e ci riguardi come Assemblea e come istituzione, perché mi pare sia stata posta in questi termini anche dall'Ambasciatore francese nel nostro Paese, che si è rivolto non ad un'istituzione qualsiasi, ma a questa istituzione, al Senato, per chiedere un chiarimento ed esprimere i propri sentimenti di preoccupazione e protesta. Il senatore Calderoli, infatti, non è solo uno di noi, è vice presidente del Senato; ha quindi funzioni di direzione e di governo della nostra collegialità. La questione quindi ci riguarda e ringrazio il senatore Furio Colombo per averla voluta porre alla nostra attenzione, perché ritengo fosse doverosa una risposta al rappresentante della Francia da parte di questa Assemblea."
BOCCIA,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Francamente, mi lascia sorpresa e trovo singolare e riprovevole che invece di pronunciarsi nel merito di questo singolo episodio - non possiamo sempre fare d'ogni erba un fascio - si sia voluto fare un atto d'accusa nei confronti del senatore Colombo, cosa che considero del tutto impropria."
BOCCIA,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Avrei preferito che i colleghi dell'opposizione avessero espresso le loro valutazioni e i loro giudizi sul merito di quelle dichiarazioni, rispetto alle quali ho sentito solo ora dal senatore Nania una presa di distanza."
BOCCIA,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Considero l'espressione ""negro"" - gli stessi rappresentanti dei movimenti dei neri lo considerano un insulto - una definizione discriminatoria; non considero ovviamente un insulto la definizione ""comunista"", visto che faccio parte di un Gruppo che si chiama Rifondazione Comunista-Sinistra Europea. Ritengo comunque improprio, nelle intenzioni del senatore Calderoli, aver voluto esprimere una valutazione su una competizione sportiva in termini di discriminazione, di razzismo e di pregiudiziali ideologiche che tendono a dividere di nuovo e ad esasperare la divisione su alcune discriminanti, anche rispetto alla competizione, al comprensibile orgoglio ed alla soddisfazione che la vittoria dell'Italia ha suscitato nel Paese."
BOCCIA,11/07/2006,Su alcune dichiarazioni del senatore Calderoli sulla finale del Campionato del mondo di calcio,Su questo avrei voluto perlomeno una presa di distanza e un giudizio negativo da parte di quest'Assemblea che ci avrebbe permesso di rivolgerci alla Francia dicendo che noi non condividiamo lo spirito e il senso di quella dichiarazione.   .
ANDREOTTI,11/07/2006,Su alcune dichiarazioni del senatore Calderoli sulla finale del Campionato del mondo di calcio,Domando di parlare.
PRESIDENTE,11/07/2006,Su alcune dichiarazioni del senatore Calderoli sulla finale del Campionato del mondo di calcio,Ne ha facoltà.
ANDREOTTI,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Signor Presidente, intervengo come anziano per dire che mi sembra curioso che stiamo qui dibattendo dopo una manifestazione che ha visto grande concordia e grande entusiasmo nel Paese."
ANDREOTTI,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Il collega Furio Colombo è nuovo in Senato; noi conosciamo il collega Calderoli, sappiamo che ogni tanto va in libera uscita, ma non ne abbiamo mai fatto un dramma. ."
BIONDI,11/07/2006,Su alcune dichiarazioni del senatore Calderoli sulla finale del Campionato del mondo di calcio,Domando di parlare.
PRESIDENTE,11/07/2006,Su alcune dichiarazioni del senatore Calderoli sulla finale del Campionato del mondo di calcio,Ne ha facoltà.
BIONDI,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Signor Presidente, credo che ci vorrebbe un avvocato molto più bravo di me per ritenere che le frasi dette dal senatore Calderoli possano essere minimamente difendibili in se stesse. Sono frasi sbagliate, sia sul piano sportivo che su quello politico."
BIONDI,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Come è stato detto poco fa dal presidente Andreotti, e come sostiene anche il diritto penale, la caratterialità gioca tuttavia degli scherzi magari non direttamente proporzionali all'acume politico ed alla capacità di contenere taluni sentimenti e taluni momenti in cui alcuni sentimenti, specialmente sportivi, fuoriescono da soggetti che hanno altro modo di calibrare il proprio comportamento."
BIONDI,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Credo che il senatore Calderoli sia egli stesso pentito di quelle frasi. La squadra francese è stata una bella squadra, ha giocato bene, certi suoi esponenti hanno giocato e giocano nel calcio italiano. Sostenere che la frase è sbagliata non significa soltanto riconoscere un fatto, che è inconfutabile, ma significa anche sostenere che noi abbiamo la sensibilità di ritenere che un nostro collega, sia pur autorevole, ogni tanto sbaglia. , si dice in latino: se dorme Omero, potrà dormire anche il senatore Calderoli. Ritengo si possa dire che la frase è sbagliata e che ci spiace sia stata detta."
BIONDI,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Senatore Colombo, noi ci conosciamo da qualche anno e credo si possa dire, in questa materia, chi è senza peccato scagli la prima pietra. Nei miei confronti, quando ero Ministro della giustizia, tante pietre sono state scagliate e io ho sempre accettato che nel dibattito politico qualche frase, qualche offesa, qualche dichiarazione andasse fuori delle righe senza per questo dolermi più di quanto sia necessario in determinati momenti."
BIONDI,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Perciò non ho difficoltà, onorevole collega, a dire che la frase del senatore Calderoli non mi è piaciuta, che non la condivido e che credo l'intero Senato non la condivida; forse persino il senatore Calderoli, se potesse tornare indietro, sbianchetterebbe, come si dice in certi casi, quella frase. Però, non facciamone un dramma e non coinvolgiamo il Parlamento, un suo ramo e la sua Presidenza, in fatti che riguardano, mi permetta, più il bar dello sport che il Senato della Repubblica. ."
ZAVOLI,11/07/2006,Su alcune dichiarazioni del senatore Calderoli sulla finale del Campionato del mondo di calcio,Domando di parlare.
PRESIDENTE,11/07/2006,Su alcune dichiarazioni del senatore Calderoli sulla finale del Campionato del mondo di calcio,Ne ha facoltà.
ZAVOLI,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Signor Presidente, siamo di fronte ad un caso di grave incongruenza. Nel momento in cui si chiede l'amnistia per chi ha sfigurato l'immagine del calcio italiano in nome di questa grande impresa di fronte alla quale tutti siamo gonfi di orgoglio, mi pare non corrisponda ad un dibattito serio accanirsi contro un senatore giornalista che, vorrei ricordarlo, non è giornalista solo da quando dirige ""l'Unità"" (che essendo un giornale di partito si presta anche ad una polemica cui qualche volta può saltare la catena), ma è stato un giornalista di prim'ordine, che ha dato lezioni di grande compostezza, trasparenza e fermezza nella storia del giornalismo televisivo."
ZAVOLI,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Quel tono di bonomia inaugurato autorevolmente dal presidente Andreotti mi pare debba essere raccolto non in senso bonario, ma in nome di qualcosa che deve valere tra noi: il rispetto per la persona intera. Questo riguarda il senatore Furio Colombo e, voglio esagerare, anche il senatore Calderoli, il quale evidentemente è uscito dalle righe e meritava, a mio avviso, una replica molto forte."
ZAVOLI,11/07/2006,Su alcune dichiarazioni del senatore Calderoli sulla finale del Campionato del mondo di calcio,"A proposito degli extracomunitari che giocano nella nazionale francese di calcio, vorrei ricordare che il più grande storico francese, Fernand Braudel, ha detto, con una certa preveggenza, più o meno quanto segue: vedrete, verrà il giorno in cui gli extracomunitari verranno in Europa e l'Europa sarà costretta a riceverli; Sarà una grande fortuna per l'Europa che queste persone, che non riescono a mettere insieme il pranzo con la cena, vengano da noi a fare i lavori che non vogliamo più fare o che non sappiamo più fare, perché sono i lavori sporchi, i lavori pericolosi, i lavori notturni."
ZAVOLI,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Mi pare che l'uscita del senatore Calderoli non abbia tenuto conto di tante cose e che la si debba iscrivere nell'ambito della passionalità. Così come l'espressione del senatore Colombo, che non conosco e che rifiuto di ritenere offensiva per principio, può prestarsi anch'essa a qualche censura, ma non di ordine ideologico o politico in senso stretto."
ZAVOLI,11/07/2006,Su alcune dichiarazioni del senatore Calderoli sulla finale del Campionato del mondo di calcio,"È una polemica che sgorga da una situazione che richiede, da parte di un cittadino italiano, un moto di ribellione di fronte ad un giudizio come quello espresso nei confronti della squadra francese."
PRESIDENTE,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Credo si possa concludere così questa parentesi dei nostri lavori. Interpretando gli interventi, che sono stati molto diversi per argomenti e per toni, arbitrariamente mi prendo la responsabilità di riprendere quel che è stato affermato anche dal senatore Nania e da tanti altri colleghi, ossia che forse il collega Calderoli ha detto una frase che non condivide nessuno e forse, a freddo, nemmeno lui stesso."
PRESIDENTE,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Devo tuttavia informare l'Assemblea, i colleghi e le colleghe, che il Presidente del Senato ha ricevuto una lettera, da parte dell'Ambasciatore francese, che è al suo esame, rispetto alla quale dovrà prendere le dovute determinazioni."
STRANO,11/07/2006,Su alcune dichiarazioni del senatore Calderoli sulla finale del Campionato del mondo di calcio,Domando di parlare.
PRESIDENTE,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Senatore Strano, su cosa intende intervenire?"
STRANO,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Signor Presidente, vorrei tornare su quanto detto poc'anzi dal senatore Zavoli ..."
PRESIDENTE,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Senatore Strano, la discussione sull'argomento è già chiusa."
STRANO,11/07/2006,Su alcune dichiarazioni del senatore Calderoli sulla finale del Campionato del mondo di calcio,...non mi pare che quanto detto dal senatore Colombo sia espressione di bonomia.
PRESIDENTE,11/07/2006,Su alcune dichiarazioni del senatore Calderoli sulla finale del Campionato del mondo di calcio,"Senatore Strano, ripeto, la discussione su questo punto è già chiusa.  Senatore Strano, le debbo togliere la parola.  ."
PRESIDENTE,11/07/2006,"Mozioni, interpellanze e interrogazioni, annunzio","Comunico che sono pervenute alla Presidenza una mozione, interpellanze e interrogazioni, pubblicate nell'allegato B al Resoconto della seduta odierna."
PRESIDENTE,11/07/2006,Ordine del giorno per le sedute di mercoledì 12 luglio 2006,"Il Senato tornerà a riunirsi domani, mercoledì 12 luglio, in due sedute pubbliche, la prima alle ore 9,30 e la seconda alle ore 16,30, con il seguente ordine del giorno:"
PRESIDENTE,11/07/2006,Ordine del giorno per le sedute di mercoledì 12 luglio 2006,La seduta è tolta .
